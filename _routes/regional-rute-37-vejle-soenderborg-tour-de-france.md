---
title: &title "Regional Rute 37: Vejle - Sønderborg (Tour de France)"
permalink: /rute/regional-rute-37-tour-de-france-ruten/
created_at: 2006-07-03T09:48:02+02:00
last_modified_at: 2022-06-03T09:48:02+02:00
author: lsolesen
header:
  teaser: https://images.unsplash.com/photo-1474552226712-ac0f0961a954?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=300&w=400&q=60
category:
  - Regional Cykelrute
tags:
  - cykelrute
  - regional
  - Vejle
  - Sønderborg
  - Sydjylland
excerpt: "3 etape af tour de France i 2022 førte rytterne fra Vejle til Sønderborg. Etapen er skiltet som regionalrute 37."
gps:
  url: https://www.outdooractive.com/en/route/bicycle-touring/tour-de-france-etape-3-vejle-sonderborg-regional-cykelrute-37/246311446/
  id: 246311446
  provider: outdooractive
distance: 182
asphalt: 182
rubble: 0
faq:
  - question: Hvad er Tour de France?
    answer: Tour de France er et udmattende løb, der dækker mere end 3.000 km i løbet af 23 dage. Rytterne møder stejle stigninger, farlige nedkørsler og blæsende veje, mens de gennemkrydser det franske landskab. I 2022 startede Tour de France i Danmark, og det har bll.a. affødt regional rute 37, som går fra Vejle til Sønderborg.
#  - question: Hvem vandt 3. etape i Tour de France i 2022?
#    answer: Svaret følger
#  - question: Hvor hurtigt kørte rytterne etapen i 2022?
#    answer: Svaret følger
---

Tredje etape af tour de France i 2022 førte rytterne fra Vejle til Sønderborg. Etapen er skiltet som regionalrute 37.

Ruten starter med en rundtur i Vejle-området, hvor man ikke kan tage fejl af de korte, men stejle stigninger.

{% include figure image_path="/assets/images/posts/tour-de-france-2022-etape-3-profil.png" caption="Højdeprofil for regional rute 37, som den officielt blev beskrevet til Tour de France. Kilde: [letourcph.dk](https://letourcph.dk/oplev-tre-etaper/3-etape/kort-detaljer)" alt="højdeprofil for regional rute 37" %}

Rundturen kører forbi Jelling, og de UNESCO-bevarede Jellinge-monumenter, der er rejst i 965 af Harald Blåtand. Her kører vi gennem små hyggelige byer og det kuperede landsskab bl.a. forbi Fårupsø, inden vi igen kommer ind forbi Vejle.

Efter omkring 27 km rammer vi Koldingvej (1,4km á 4,4%), som under Touren var pakkket med mennesker, mens Magnus Cort lå i front i den prikkede bjergtrøje. Måske kan du komme ind i den samme stemning.

> Der står ’Danmark’ malet ud over hele 3. etape. Vejles bakker er Danmarks mest kendte cykelterræn, og Jellingstenen, Christiansfeld og Dybbøl Mølle er nogle af vores vigtigste historiske monumenter. Jeg kan ikke forestille mig andet, end at de danske ryttere i feltet vil køre solen sort for at komme i udbrud den dag.

--- <cite>Alex Pedersen, talsperson for Grand Départ Copenhagen Denmark</cite>

{% include video provider="own-youtube" id="RSobiRD7jP4" %}

Efter 83k m kommer rytterne til Hejlsminde Strand (850 m á 4,7%). Denne stigning var i Tour De France også kategoriseret. Kort efter kommer vi forbi en anden UNESCO-bevaret seværdighed, nemlig byen Christiansfeld.

Ruten fortsætter igennem Haderslev og frem til Genner Strand (1,6 km á 3,3%), som på etapen i 2022 var den tredje kategoriserede stigning, hvor det var muligt at få point til bjergtrøjen.

Herfra flader ruten ud, og du kører gennem Aabenraa og frem mod den virkelig hyggelige målby Sønderborg. 

## Rutebeskrivelse af etapen

Etapen starter i Vejle og slutter mod Sønderborg. Ruten starter med en tur forbi Jelling, hvor vikingekongen Harald Blåtand i 965 rejste Jellingstenen, der markerer, at han har samlet Danmark som en kristen nation.

Runerne på Jellingstenen nævner Haralds far, Gorm den Gamle, og står som bevis for, at det danske monarki er et af verdens ældste. Ude i verden er Harald Blåtand måske bedst kendt for at lægge navn til fildelingsteknologien Bluetooth.

Herefter kører man tilbage ind igennem Vejle, inden turen går mod syd. Dagens første kategoriserede stigning ligger på samme bakke som den berygtede Kiddesvej-bakke, der er kendt for at danne ramme om finalen på kongeetapen i Post Nord Danmark Rundt.

Herfra går ruten mod syd. Du kan glæde dig over at køre et lille stykke inde i landet langs Jyllands østkyst. Her er sandsynligheden for stærk vind ikke så høj.

Rytterne kører syd igennem Kolding, der blandt andet er kendt for den mere end 750 år gamle kongeborg Koldinghus.

30 km længere mod syd kommer dagens anden stigning og kort efter dagens pointspurt i det UNESCO-bevarede Christiansfeld.

Christiansfeld blev designet fra start til slut og grundlag af Brødremenigheden efter særlig tilladelse fra Christian 7. og hans livlæge Johann Struensee. Det betyder blandt andet, at hele byen har retvinklede og snorlige gader, og at kirken, Brødremenighedens Kirke, ligger i Christiansfelds absolutte centrum.

Nu kører du ned i grænselandet mod Syd, hvor man i 2020 markerer 100-året for den fredelige grænsedragning mellem Danmark og Tyskland.

Du kører igennem byerne Haderslev og Aabenraa. Herimellem ligger en stigning. Etapen slutter i smukke Sønderborg.

## Ofte stillede spørgsmål

{% include cykelruter/faq.html %}

## Kort over {{ title }}

{% include cykelruter/maps-ad.md %}
