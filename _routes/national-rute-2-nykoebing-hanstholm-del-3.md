---
title: "National Rute 02: Nykøbing - Hanstholm (delforløb 3)"
permalink: /rute/national-rute-2-nykoebing-hanstholm-del-3/
author: dina
created_at: 2006-07-03T09:48:02+02:00
last_modified_at: 2012-06-03T09:48:02+02:00
header:
  overlay_image: &image https://upload.wikimedia.org/wikipedia/commons/thumb/7/73/Torvet_i_Nyk%C3%B8bing_Falster_03.jpg/1920px-Torvet_i_Nyk%C3%B8bing_Falster_03.jpg
  teaser: *image
  caption: "Billede fra Wikipedia"
category:
  - National Cykelrute
tags:
  - cykelrute
  - national
  - Guidebog Vestjylland
  - National Cykelrute 2
excerpt: Denne delrute fra National cykelrute 2 starter i Nykøbing og går tværs over Mors mod Vildsund og Hanstholm.
gps:
  url: https://www.alltrails.com/explore/map/map-14cfdb5--7
  id: https://www.alltrails.com/widget/map/map-14cfdb5--7
  provider: alltrails
related: "National Cykelrute 2"
distance: 65
asphalt: 58
rubble: 7
---

**{{ page.excerpt }}**

Allerede i Tødsø bør du vælge at køre mod Bjergby og Flade, hvor vi kan opleve den 60 m høje Hanklit med en fantastisk udsigt ud over Thisted Bredning og Nordmors. I Flade ligger den fredede Salgjerhøj, som er det højeste punkt på Mors. Der er fine vandre ture i området.

Turen går tilbage på national cykelrute 2 til Sundby på Mors, hvor man følger A26 over Vildsundbroen. Ruten fører ad mindre veje igennem Sundby Thy til udkanten af Snedsted. Herfra følger ruten Thybanen (jernbane) som krydses flere gange. På turen igennem Sjørring passerer vi Sjørring Volde som er Thys største voldsted. Turen går nu stik nord igennem Vandet Klitplantage og forbi Vandet Sø.

Ruten fortsætter som sti rundt om Nors sø og udkanten af Nors. På nordsiden af Nors sø, lige inden vi kører ind i Tved Klitplantage, kan det anbefales at fortsætte ligeud ca. 1 km til P-pladsen, hvor der er adgang til det 56 m høje Isbjerg som byder på en storslået udsigt ud over Hanstholm Vildtreservat.

Tilbage på ruten fortsætter vi ad stier til Sårup. Her må man ikke snyde sig selv for turen op i fugletårnet syd for Sårup. Der er afmærkede stier til tårnet, og Skov og Naturstyrelsen har udgivet en pjece om Tved Klitplantage. Kommer du uden for fredningstiden (15/7 - 1/4) kunne du prøve at finde ud til Blegsø. Vær opmærksom på at al færdsel i vådområderne er forbudt hele året.

Fra Sårup er ruten igen på asfalt helt til Hanstholm. Hanstholm er en af Danmarks driftigste fiskeri- og tansporthavne. Der afgår adskillige færgeruter både til Norge og andre destinationer. Hvis man er interesseret i Anden Verdenskrig er Museumscenter Hanstholm absolut et besøg værd. Museet er beliggende i Nordeuropas største bunkeranlæg bygget af Tysklands Wehrmacht. Anlægget rummede fire stk. 38 cm kanoner, der kunne skyde 55 km.

## Seværdigheder {{ page.title }}

- Hanklit
- Salgerhøj
- Sjørring Volde
- Isbjerg
- Blegsø
- Museumscenter Hanstholm

## Kort over {{ page.title }}

{% include maps-ad.md %}
