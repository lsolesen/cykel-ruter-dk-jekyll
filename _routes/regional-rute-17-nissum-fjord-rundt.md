---
title: "Regional Rute 17 Nissum Fjord Rundt"
created_at: 2006-07-03T09:48:02+02:00
last_modified_at: 2012-06-03T09:48:02+02:00
author: lsolesen
header:
  overlay_image: &image https://www.fotoagent.dk/single_picture/12111/25/large/Cykel.jpg
  caption: "Billede fra Naturpark Nissum Fjord"
  teaser: *image
category:
  - Regional
tags:
  - cykelrute
  - regional
  - Guidebog Vestjylland
excerpt: "Denne rute giver mulighed for to forskellige ture - en på 94 km og en på 145 km. Ligegyldigt hvilken du vælger, er ruten smuk og afvekslende med varieret natur. Du passerer hav, klitter, skov, hede og fjord, og der er masser af seværdigheder på vejen. Men husk at holde dig godt orienteret på kortet undervejs."
gps:
  url: https://www.alltrails.com/explore/map/map-f4666b1--7
  id: https://www.alltrails.com/widget/map/map-f4666b1--7
  provider: alltrails
---

**{{ page.excerpt }}**

Du kan starte ved Vedersø Klit og Vester Husby, hvor du finder mange smukt beliggende ferieboliger og kunsthåndværkssteder. Mange af stederne er indrettet i de gamle klitgårde. Herfra følger du den nationale cykelrute 1 og Klitvejen mod nord og kører først igennem Husby Klitplantage og Sønder Nissum. I dette område finder du et par skovlegepladser, og der er flere dejlige steder at holde en lille pause. Husby Klitplantage blev oprindeligt anlagt for at forhindre sandflugt, og vegetationen er meget varieret.

Fortsæt op langs vestkysten mod den lille havneby, Torsminde. Her er det værd at besøge Strandingsmuseet, hvor du bl.a. kan se de utallige fund fra skibene St. George og Defence fra den britiske Østersøflåde, der forliste ud for Torsminde i 1811. Ved museet er der også opstillet en raketaffyringsrampe, som den så ud omkring 1900-tallet. Syd for Torsminde er der ved Dødemandsbjerg et mindesmærke for de engelske søfolk, der døde ved forlisene. Derefter kører du videre nordpå med Nissum Fjord på din østlige side. En del af fjorden er vildtreservat for ynglende og rastende vandfugle.

Lidt nord for fjorden kan du tage den lange vej og fortsætte mod Bovbjerg gennem de feriebyerne, Fjaltring og Trans. Bovbjerg er et besøg værd med de 40 meter høje lerskrænter, og en afstikker til Bovbjerg Fyr for at se udsigten kan også anbefales. I den lille hyggelige vestkystby Ferring, kan du besøge et museum for maleren Jens Søndergaard, der var betaget af landskabet med den stejle klint og udsynet over havet, og du kan køle fødderne i havet ved den attraktive badestrand.

Efter Ferring forlader du Vesterhavet for at køre mod Bonnet, hvor du kan tage et rast i Den Gamle Stationshave, som vedligeholdes på frivilligt initiativ. Derefter går det videre mod Lomborg og gennem Klosterheden Plantage, hvor du bl.a. støder på en hospitalsbunker, en skovlegeplads og shelters, hvis du vil have ly for natten.

Du kan også vælge den korte vej, som lige efter Nissum Fjord drejer øst mod Bøvlingebjerg og kører gennem de små landsbyer, Torp, Møborg og Bur. Denne strækning giver et godt indtryk af det flade vestjyske landskab med mange vindmøller i landskabet. I Bur støder vi ind i de cyklister, der valgte den lange tur, hvis de ellers er nået frem endnu.

Efter Bur passeres Storå, og her er mulighed for at nyde medbragte forfriskninger ved de opstillede borde og bænke. Herefter kører du gennem Stenumgårds Plantage mod Skærum Mølle, hvor der er flere seværdigheder: Per Kirkebys murstensskulptur, Huset for Sten og Stjerner med en mineralogisk samling, en gammel brugs, et teglværksmuseum og endelig et folkeuniversitet.

Herefter kan du fortsætte frem til hovedvej 28, hvor du kører mod Ulfborg. Efter 500 meter er der mod vest mulighed for at lave en afstikker til den gamle herregård, Nørre Vosborg. Her bydes på oplevelser for store og små, bl.a. rundvisninger og fortællinger. Måske endda om den gang H. C. Andersen besøgte herregården.

Efter besøget på herregården fortsætter du en halv kilometer længere på hovedvej 28 og drejer derefter til venstre mod Lillelund og Hvolby og op til hovedvej 16. Her drejer du til venstre og kort efter til højre ad den lille grusvej, Paradisvej, som fører dig tæt forbi Nørre Vosborg Hede og videre gennem Stråsø Plantage og langs Sdr. Vosborg Hede. Et naturskønt område med indlandsklitter, hede og skov. Sdr. Vosborg Hede var en af de sidste opholdssteder for den nu uddøde urfugl. Indtil da var heden uberørt natur, men nu er der lavet vandrespor rundt i denne naturperle. Lige efter heden slutter, kan du dreje mod højre af Filsøvej. Ved Lystbækgårdvej drejer du mod vestre. I Lystbækgård fortsætter du ad Klausievej, indtil du drejer til højre ad Rejkjærvej.

Ved Rejkær kører du ud på hovedvejen og fortsætter mod Madum og Vedersø. Ved kirken i Vedersø ligger Kaj Munk begravet, og på Vedersø Egnsmuseum er der en mindestue om præsten, digteren, forfatteren og samfundskritikeren. I Vedersø kan der laves en afstikker til Vest Stadil Fjord, som er et af Danmarks største naturgenopretningsprojekter, hvilket især glæder mange naturelskere og fugle, særligt gæs.

## Kort over {{ page.title }}

{% include maps-ad.md %}
