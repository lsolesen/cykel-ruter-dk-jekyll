---
title: "National Rute 02: Viborg - Skive (delforløb 1)"
seo_title: "National Rute 2: Viborg - Skive (delforløb 1)"
permalink: /rute/national-rute-2-viborg-skive-del-1/
author: dina
created_at: 2006-07-03T09:48:02+02:00
last_modified_at: 2012-06-03T09:48:02+02:00
header:
  overlay_image: &image https://upload.wikimedia.org/wikipedia/commons/4/4c/Viborg_fra_Norreso.jpeg
  teaser: *image
  caption: "Billede fra Wikipedia"
category:
  - National Cykelrute
tags:
  - cykelrute
  - national
  - Guidebog Vestjylland
  - National Cykelrute 2
excerpt: "Denne del af national cykelrute 2 forbinder Viborg og Skive. Ruten bringer dig forbi et par interessante herregårde og smukke fjorde. Turen starter eller fortsætter i domkirkebyen, Viborg, som altid er et besøg værd."
gps:
  id: https://www.alltrails.com/widget/map/map-1feb4cd--9
  url: https://www.alltrails.com/explore/map/map-1feb4cd--9
  provider: alltrails
related: "National Cykelrute 2"
distance: 35
asphalt: 35
rubble: 0
---

**{{ page.excerpt }}**

På vej ud af Viborg nærmer vi os Hjarbæk Fjord, som vi følger rundt. På vejen kommer vi forbi den gamle Tårupgård fra 1500-tallet. Gården er privatejet, men der er afmærket offentlige vandreruter rundt i området.

Hjarbæk Fjord har brødfødt fiskere fra stenalderen, men nu er der ikke længere basis for erhvervsfiskeri. Fjorden er i dag et vildtreservart og især efterår og vinter rasteplads for mange fugle.

Hvis du har tid til at sætte cyklen, er der flere gode vandreture i området. På en af vandreturene kommer du bl.a. forbi en rekonstruktion af et jernalderhus. Selvom din tid er knap, bør du stoppe op og nyde udsigten over fjorden fra nogle af udsigtspunkterne.

Ved Nørre Ørum drejer vi vest og rammer Skive Fjord ved Stårup Hovedgård. Gården er åbent for besøg, så her kan man gå på opdagelse i de gamle kældre fra 1300-tallet og se den flotte samling af malerier, møbler og kunst fra 1600-1800-tallet. Stedet levendegør herresædets historie gennem mere end 650 år. I gårdens porthuslænge kan der handles hos en af landets største antikvitetshandlere.

Resten af vejen kører vi langs fjorden ind mod Skive, hvor der lige nord for byen er bademulighed i fjorden. Skive er hovedbyen for Salling med en aktiv erhvervshavn og store grønne områder. Skive museum med den lokalhistoriske samling og en fin grønlandsk samling er absolut et besøg værd.

I Skive kan man se Skives 11 Stjerner. Det er skulpturer tegnet af den berømte tegnestue Jacob Jensen Design. Skulpturerne står placeret i rundkørsler i Skiveegnen og skal minde befolkningen om nytænkning og kreativitet i en forandrende verden. Du kommer forbi et par af skulpturerne, hvis du følger ruten rundt i byen. Fra byen kan man også tage på pirat- og solnedgangsture med et gammelt træskib. Der er dog ikke adgang alle dage, så man bør lige tjekke ved turistbureauet for at planlægge en tur.

National cykelrute 2 fortsætter videre mod Hanstholm, men vores beskrivelse slutter her.

## Seværdigheder {{ page.title }}

- Hjarbæk Fjord
- Taarupgaard
- Stårup Hovedgård
- Skive Museum

## Kort over {{ page.title }}

{% include maps-ad.md %}
