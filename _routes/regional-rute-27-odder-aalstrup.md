---
title: "Regional Rute 27 Odder til Ålstrup"
created_at: 2006-07-03T09:48:02+02:00
last_modified_at: 2012-06-03T09:48:02+02:00
author: dina
header:
  overlay_image: &image https://images.unsplash.com/photo-1541396904622-359854bded34?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1652&q=80
  caption: "Stemningsbillede fra VisitKolding"
  teaser: *image
category:
  - Regional
tags:
  - cykelrute
  - regional
excerpt: "Denne korte rute forbinder områdets hovedby, Odder, med den nationale cykelrute 5. Undervejs kommer du igennem flotte, afvekslende landskaber."
gps:
  url: https://www.alltrails.com/explore/map/map-4249a84--14
  id: https://www.alltrails.com/widget/map/map-4249a84--14
  provider: alltrails
---

**{{ page.excerpt }}**

Ruten starter i Odder, hvor du kan besøge Odder Museum i den gamle vand- og dampmølle eller slå turen omkring den økologiske have, der er en temapark om økologisk udvikling. Haven har også en legeplads og forskellige dyrehold; bl.a. æsler, får, grise og høns. Er vejret ikke med dig på dit besøg i Odder er en tur i svømmehallen et forslag til en god oplevelse indendøre. Der er særskilt legebassin med rutchebane, vipper, klatrevæg, løbebro og legetøj og desuden et varmtvandsbassin med massagedyser. 

På vejen ud af Odder kører du ad en flot allé forbi herregården Rathlousdal. Til herregården hører en park, hvor det er værd at stå af cyklen for at gå en tur blandt de sjældne træer og de mindre bygninger, der er bevaret fra af det tidligere herregårdsanlæg.
 
Efter få kilometer lukker Storskoven sig om ruten og det bakkede skovlandskab byder på små udfordringer, indtil vi kan trille ned mod Åkær Å for at følge dens stille strøm forbi den fine herregård, Åkær, fra 1600-tallet. Gårdens nye tilbygninger er flot holdt i samme stil som de ældre bygninger og den tilhørende lille sø omkredses af velplejede græsplæner.
 
Du kan dreje fra ruten mod Hundslund, hvor lokale hænder har bygget en naturlegeplads, som er åben for alle året rundt. Stedet indbyder til leg i naturlige omgivelser og på pladsen er plantet frugt- og bærbuske, som kan høstes på den rigtige årstid.
 
Ruten slutter ikke langt herfra i Ålstrup, som er en fin, lille by med bindingsværkshuse. Her får ruten kontakt med den nationale cykelrute 5. Så hvis dit tråd stadig er let, og du har mod på flere oplevelser, kan du følge denne rute hele vejen langs den jyske østkyst.

## Kort over {{ page.title }}

{% include maps-ad.md %}
