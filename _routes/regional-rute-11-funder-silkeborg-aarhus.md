---
title: &title "Regional Rute 11: Funder - Silkeborg - Århus"
permalink: /rute/regional-rute-11-funder-silkeborg-aarhus/
created_at: 2006-07-03T09:48:02+02:00
last_modified_at: 2012-06-03T09:48:02+02:00
author: dina
header:
  overlay_image: &image https://images.giant-bicycles.com/b_white,c_crop,h_500,q_80,w_800/gsq3yszdniekwsk75vsg/45306822_l.jpg
  caption: *title
  credit: "Billede fra Liv Cycling Danmark"
  teaser: *image
category:
  - Regional Cykelrute
tags:
  - cykelrute
  - regional
  - Guidebog Østjylland
excerpt: "Regional cykelrute 11 giver cyklister mellem Århus og Silkeborg mulighed for at nyde det midtjyske landskab på vejen. Ruten følger dels den direkte vej på cykelstierne langs landevej A15 og er dels smukt ført gennem Lyngbygård Ådal og Århus Ådal."
gps:
  url: https://www.alltrails.com/explore/map/map-7012ef0--10
  id: https://www.alltrails.com/widget/map/map-7012ef0--10
  provider: alltrails
distance: 57
asphalt: 57
rubble: 0
---

**{{ page.excerpt }}**

Ruten starter på toppen af Funder Bakke nærmest som en sidevej til den nationale cykelrute 3. Her tjekker du bremserne og glæder dig til nedkørslen mod Silkeborg. Hold øje med cykelskiltene for det går hurtigt. Husk at stoppe nede i Silkeborg og nyd atmosfæren i midtbyen, hvor der er masser af hyggelige spisesteder og flotte steder omkring Gudenåen.

Når du forlader Silkeborg giver trafikken langs landevejen masser af susen for ørerne, men ved Linå drejer du fra landevejen mod mere stilhed og en hyggelig by. Du kan stoppe hos købmanden, eller du kan fortsætte langs ruten, hvor Lyngbygård Ådal åbner sig med vegetation, der veksler mellem eng, mose og buskbeplantning. Efter Mollerup kører du nedad, og Ådalen bliver smallere. Det meste af vejen er Ådalen ret dyb med stejle dalsider.

Herefter drejer du op mod Låsby og følger de mange sving og den dejlige natur på ruten mod Galten og Skovby; to byer som næsten er vokset sammen. Fra Galten mod Århus kan du håbe på medvind til at give endnu mere fart på vejen på den lette hældning nedad. Inden Århus sænker du igen farten for at ramme byen fra en af sine smukkeste sider gennem Århus Ådal nord om den fredede Brabrand Sø.

Brabrand Sø er en af de fuglerigeste søer i Østjylland, og her kan du bl.a. se og høre toppede lappedykkere, gråænder, rørhøns, blishøns, vibe, rør- og kærsanger. Nyd naturen inden du besøger Århus, som er en rigtig god cykelby, men hvor du også bør stå af cyklen for at beundre de flotte gader i og omkring centrum, kunstmuseet Aros, Botanisk Have og Den Gamle By.

## Seværdigheder

- AQUA Ferskvands Akvarium
- Silkeborg
- Lyngbygård Ådal
- Skovby
- Brabrand Sø
- Den Gamle By
- ARoS
- Århus

## Kort over {{ page.title }}

{% include maps-ad.md %}
