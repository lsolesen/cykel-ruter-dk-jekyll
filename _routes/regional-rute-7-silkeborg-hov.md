---
title: &title "Regional Rute 07: Silkeborg til Hov"
seo_title: "Regional cykelrute 7: Silkeborg til Hov"
permalink: /rute/regional-rute-7-silkeborg-hov/
created_at: 2006-07-03T09:48:02+02:00
last_modified_at: 2021-06-03T09:48:02+02:00
author: dina
header:
  overlay_image: https://images.unsplash.com/photo-1554648704-af430ffd0142?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=600&w=1200&q=10
  caption: *title
  credit: "Photo by Florencia Viadana on Unsplash"
  teaser: https://images.unsplash.com/photo-1554648704-af430ffd0142?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&h=300&w=400&q=10
category:
  - Regional Cykelrute
tags:
  - cykelrute
  - regional
  - Guidebog Østjylland
excerpt: "På regional cykelrute 7 kan du opleve det særegne Midtjylland med de mange bakker, ådale, store skove og hedearealer. Kør gennem traditionelt landbrugsland og nyd pauser i byerne på vejen."
gps:
  url: https://www.alltrails.com/explore/map/map-1e69276--7
  id: https://www.alltrails.com/widget/map/map-1e69276--7
  provider: alltrails
distance: 60
asphalt: 60
rubble: 0
---

**{{ page.excerpt }}**

Ruten starter i Silkeborg. Fra havnen kan du tage en tur til Himmelbjerget eller Laven med verdens ældste hjuldamper, Hjejlen, inden cykelturen starter. Ruten går på en flot sti syd om de mange søer og gennem et kuperet område med masser af skov. Før Gl. Rye passerer ruten tæt forbi Himmelbjerget, som er et af Danmarks mest berømte udsigtspunkter. Himmelbjerget er med sine 127 meter måske ikke verdens højeste bjerg, men udsigten over det midtjyske Søhøjland og Julsø er mindeværdig.

Efter nogle kilometer gennem skov og godsarealer kommer du til Gl. Rye, hvor der er masser af bevaringsværdige huse. Byen er bl.a. kendt for sin træskoproduktion, som du kan få indblik i ved et besøg på museet i den restaurerede Gl. Rye Mølle. Du kan også nyde historiens vingesus i Sankt Jørgens kirke, hvor de politiske beslutninger, der førte til reformationen i 1536, blev taget. Hvis du stadig søger efter udsigter, så er Gudenådalen og Mossø et flot syn fra Galgebakken sydøst for byen.

Efter Gl. Rye krydses Gudenåen ved Emborg Bro, hvor du kan se kano- og kajakroere passere under broen. Du styrer mod Øm Klosterruin, hvor man kan studere klosterets udnyttelse af søhøjlandets vandstrømme. Du kan få meget mere at vide om klosterets historie på det interne museum, og de mange bevarede læge- og krydderplanter er levnedsbyrd om klosterets funktion.

Efter at have strakt benene fortsættes mod Boes, som ligger fantastisk ned mod Mossø og hvor flere stråtækte huse danner en hyggelig atmosfære. Den næste del af strækningen er præget af nærheden til Mossø, hvor der er mange flotte udsigter ud over søerne og de små både med påhængsmotorer. Især når du kryber dig langs østenden af Mossø, har du mulighed for at opleve et varieret fugleliv med bl.a. lappedykkere, skarver og fiskeørne, og du bør tage dig tid til at læse oplysningsskiltene langs søen.

I området mellem Mossø og Skanderborg Sø følger du regional cykelrute 15 et kort stykke. I Tåning skilles ruterne igen, og du kan her vende dig om for at nyde udsigten tilbage over Mossø. Ruten fortsætter hele vejen langs sydsiden af Skanderborg Sø. Når du forlader søen, skifter landskabet karakter. Nu passerer du udstrakte landbrugsarealer, der afbrydes af brede vandløbsdale. Her kan øjet følge næsten endeløse elledninger og nyde synet af de roterende vindmøller.

Ruten tager en lille bue uden om Odder gennem Torrild og Over Randlev. Landskabet byder på små fine gårde med hestefolde, og umiddelbart syd for Odder passeres den markante Rævsådal, hvor du på den vestlige dalside kan stå af cyklen og kigge ud over de cirka halvtreds meter lavere arealer mod øst og over havet til Samsø.

Ved Hov får ruten kontakt med den nationale cykelrute 5. Der er også færgeforbindelse til Samsø og Tunø. Nord for byen er der en udmærket strand til et svalende bad.

## Seværdigheder langs regional cykelrute 7

- Silkeborg
- AQUA Ferskvands Akvarium
- Himmelbjerget
- Gudenå Museet
- Boes
- Skanderborg
- Rævsådal
- Hov

## Kort over {{ page.title }}

{% include maps-ad.md %}
