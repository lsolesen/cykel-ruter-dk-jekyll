---
title: &title "Regional Rute 15: Stilling - Ejer - Elling"
permalink: /rute/regional-rute-15-stilling-ejer-elling/
created_at: 2006-07-03T09:48:02+02:00
last_modified_at: 2012-06-03T09:48:02+02:00
author: lsolesen
header:
  overlay_image: &image /assets/images/routes/regional-rute-15-sattrup-stilling.jpg
  caption: "Stemningsbillede mellem Sattrup og Stilling fra regional cykelrute 15"
  teaser: *image
category:
  - Regional Cykelrute
tags:
  - cykelrute
  - regional
  - Guidebog Østjylland
excerpt: "Regional cykelrute 15 er en kort, afveklsende og begivenhedsrig rute gennem det midtjyske søhøjland, op over Danmarks højeste bakkeparti og med mulighed for en afstikker til Danmarks højeste punkt."
gps:
  url: https://www.alltrails.com/explore/map/map-46e0eae--4
  id: https://www.alltrails.com/widget/map/map-46e0eae--4
  provider: alltrails
distance: 19
asphalt: 19
rubble: 0
---

**{{ page.excerpt }}**

Start med en dyb indånding og nyd udsigten over Stilling Sø, inden du kører mod Skanderborg, hvor du kan besøge bymuseet i den gamle bydel og slotskirken, som er den eneste bevarede bygning fra det tidligere Skanderborg Slot. Kig også forbi Dyrehaven, hvor der i en tysk bunker fra 2. verdenskrig er opført et frihedsmuseum. På vej gennem byen kører du forbi Skanderborg Sø, hvor der bl.a. er bademuligheder og sejlads med rutebåde.

Efter Skanderborg kommer du til Vrold, og herfra kører du gennem en smuk, mindre dal forbi den fredede Mossø, som er Jyllands største sø. Langs søen er et alsidigt fugleliv, og der er flere gode muligheder for at parkere cyklen og nyde medbragte forfriskninger.

Ved Fuldbro Mølle forlader ruten søområdet og i et lille gear stiges op over et storslået bakkeparti mod Tåning, hvor du kan tage et hvil og kigge lidt nærmere på det iøjnefaldende spir på et af byens bygninger. Vend dig også om og nyd udsigten over Mossø. Bakkepartiet kulminerer i det højt beliggende Ejer-plateau, hvor du kan finde Danmarks højeste punkter. Det er værd at tage en afstikker til Ejer Baunehøj, som er det højeste punkt i Danmark, når man regner tårnet med. Herfra får du en af de bedste udsigter i Danmark. I landsbyen, Ejer, skal du lægge mærke til nogle sjove træfigurer, når du kører forbi et af byens bindingsværkshuse.

Syd for Ejer Baunehøj ved landsbyen, Elling, får ruten kontakt med den regionale cykelrute 51, der fører til Horsens og Klostermølle.

## Seværdigheder

- Stilling Sø
- M/S Dagmar
- Skanderborg Museum
- Skanderborg Slotskirke
- Frihedsmuseet
- Mossø
- Ejer Bavnehøj

## Kort over {{ page.title }}

{% include maps-ad.md %}
