---
title: "Regional Rute 19: Solruten Mors Rundt"
permalink: /rute/regional-rute-19-solruten-mors-rundt/
created_at: 2006-07-03T09:48:02+02:00
last_modified_at: 2012-06-03T09:48:02+02:00
author: lsolesen
header:
  overlay_image: &image https://files.guidedanmark.org/files/443/443_309552.jpg
  caption: "Billede fra VisitMors"
  teaser: *image
category:
  - Regional Cykelrute
tags:
  - cykelrute
  - regional
  - Guidebog Vestjylland
excerpt: Regional cykelrute 19 er skiltet Solruten. Ruten fører hele Mors rundt på små og kun lidt trafikerede veje.
gps:
  url: https://www.alltrails.com/explore/map/map-5b658d2--10
  id: https://www.alltrails.com/widget/map/map-5b658d2--10
  provider: alltrails
distance: 115
asphalt: 115
rubble: 0
---

**{{ page.excerpt }}**

Da Vorherre skabte Jylland, lavede han først en model, som senere anbragtes i Limfjorden, fordi den var for smuk til at smide væk! Sådan blev Mors til – siger sag net - og sandt er det, at man øen rundt kan opleve mange af Jyllands landskaber.

Regional cykelrute 19 er skiltet Solruten. Ruten fører hele Mors rundt på små og kun lidt trafikerede veje. På ruten er etableret en del udsigts- og rastepladser, hvor man kan hvile sig og nyde udsigten. Især ved broerne over Sallingsund og Vildsund bør du bruge lidt tid. Udsigterne herfra må være blandt de smukkeste i Danmark.

Nykøbing Mors er et naturligt udgangspunkt og solruten følges sydpå til Legind Bjerge. Legind Bjerge var oprindeligt et markant istidslandskab med høje lyng
groede bakker og dybe slugter. I dag et spændende skovområde med afmærkede vandreture. Det kræver nok et kort at tage på opdagelse i området, men det er muligt at køre igennem det og støde til Solruten igen længere sydpå.

Ruten krydser sig gennem sydøens ager land og landsbyer. En lille fiskerihavn kan man opleve i Sillerslev, og på øens syddel
skuer man udover herregårdenes store marker. Agerø er fuglenes paradis og inde i Dragstrup Vig passeres en lille kirke fra 1200-tallet omgivet af et kampestensdige.

National cykelrute 2 krydses for at komme
op til den særprægede Hanklit og se de skiftende lag af molér og vulkansk aske. Kort efter nås øens højeste punkt, Salgjerhøj (88 m), der pudsigt nok ligger i Flade. Fra toppen kan man i klart vejr og med kikkert tælle 34 kirketårne. På Molérmuseet kan man få mere at vide om det verdensberømte ler og via en natursti kan man komme gennem nogle molérgrave.
Ved Fegge Klint kan man også beundre naturens skabelser, mens man tænker på, at Kong Fegge siges at være begravet her, efter at prins Hamlet dræbte ham for at hævne sin far. Mere historie kan man finde tilbage i Nykøbing, bl.a. på Dueholm Kloster, der stammer fra 1369 og som nu rummer lokalhistoriske samlinger.

## Seværdigheder

- Dueholm Kloster
- Resort Jesperhus
- Legind Bjerge
- Højriis Slot
- Agerø
- Morsø Traktormuseum
- Baks Traktor- og Landbrugsmaskinmuseum
- Hanklit
- Salgjerhøj
- Skarregård
- Molérmuseet
- Fegge Klint

## Kort over {{ page.title }}

{% include maps-ad.md %}
