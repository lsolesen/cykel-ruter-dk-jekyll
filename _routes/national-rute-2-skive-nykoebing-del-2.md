---
title: "National Rute 02: Skive - Nykøbing (delforløb 2)"
seo_title: "National Rute 2: Skive - Nykøbing (delforløb 2)"
permalink: /rute/national-rute-2-skive-nykoebing-del-2/
author: dina
created_at: 2006-07-03T09:48:02+02:00
last_modified_at: 2020-06-03T09:48:02+02:00
header:
  overlay_image: &image https://upload.wikimedia.org/wikipedia/commons/thumb/7/73/Torvet_i_Nyk%C3%B8bing_Falster_03.jpg/1920px-Torvet_i_Nyk%C3%B8bing_Falster_03.jpg
  teaser: *image
  caption: "Billede fra Wikipedia"
category:
  - National Cykelrute
tags:
  - cykelrute
  - national
  - Guidebog Vestjylland
  - National Cykelrute 2
  - delforløb
  - etape
excerpt: Et dejligt delforløb af national cykelrute 2 mellem Skive og Nykøbing. Ruten byder på masser af muligheder for afstikkere enten rundt i landskabet eller til store seværdigheder.
gps:
  url: https://www.alltrails.com/explore/map/map-c06d06d--13
  id: https://www.alltrails.com/explore/map/map-c06d06d--13
  provider: alltrails
related: "National Cykelrute 2"
distance: 35
asphalt: 8
rubble: 27
---

Et dejligt delforløb af [national rute N2](/rute/national-rute-2-hanstholm-kobenhavn/) mellem Skive og Nykøbing. Ruten byder på masser af muligheder for afstikkere enten rundt i landskabet eller til store seværdigheder.

{% include video provider="own-youtube" id="HFFbNYMYlYQ" %}

Et dejligt delforløb af national cykelrute 2. Ruten byder på masser af muligheder for afstikkere enten rundt i landskabet eller til store seværdigheder.

Fra Skive følger vi den nedlagte jernbanestrækning til Glyngøre. Stien er udlagt med fint grus, som er meget fast og komfortabelt at køre på selv med smalle dæk. Stien er uden skarpe sving og stigninger men fører os gennem Sallings frodige, afvekslende landskab forbi de små stationsbyer Lyby, Jebjerg, Roslev og Durup.

Fra Durup er der langs ruten indrettet en planetsti startende fra Pluto til man ender ved solen i Glyngøre. Har man tid, kan det godt betale sig at tage et par afstikkere væk fra ruten (se national cykelrute 12), f.eks. fra Jebjerg til Jenle eller den lille Herregård Eskjær, hvor der er fine vandreture. Ca. 3 km efter Durup kan det betale sig at tage en lille afstikker væk fra ruten og cykle over Nautrup, hvor der er en fin smeltevandsdal at gå tur i. Alternativt kan det betale sig at opleve Fur med sin unikke geologi og særlige Molerslandskab på Nordsiden.

I Glyngøre er der indrettet et lille egnsmu seum i den gamle Jernbanestation. Besøg også den hyggelige fiskerihavn. Glyngøre er særligt kendt for produktionen af den dan ske nationalspise, sild, i mange vartiationer. Fra Glyngøre går turen op til Sallingsund broen som forbinder Mors med resten af Danmark,

Inden broen blev indviet i 1978, sejlede der træfærger mellem færgelejerne som kaldtes Pinen og Plagen. Færgerne fik disse navne, fordi overfarten var en pine og en plage for de rejsende. Tag et hvil midt på broen og nyd udsigten ud over Limfjorden. På Morssiden kører man ad stier gennem Legind Bjerge.

Kig forbi den dejlige Jesperhus Blomster Park, eller tag en afstikker til eventyrslottet, Højriis. Du finder slottet ved at køre 2,5 km mod syd på regional cykelrute 19.

Rute 2 fører os ind i Nykøbing Mors, en hyggelig købstad og kendt for at det var her Janteloven (de 10 negative bud) blev skrevet. Et særligt interessant museum er bymuseet Dueholm Kloster som byder på en lærerig oplevelse af en typisk dansk købstads historie. Ud over dette er der støberi museet som viser jernstøberiets historie.


## Seværdigheder på {{ title }}

- Jenle
- Eskjær
- Planetstien
- Nautrup
- Sallingsund og Omegns Museum
- Højriis
- Jesperhus Blomsterpark
- Dueholm Kloster
- Støberimuseet

## Kort over {{ title }}

{% include maps-ad.md %}
