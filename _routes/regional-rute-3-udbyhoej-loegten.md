---
title: "Regional Rute 03: Udbyhøj - Løgten"
created_at: 2006-07-03T09:48:02+02:00
last_modified_at: 2012-06-03T09:48:02+02:00
author: dina
header:
  overlay_image: &image /assets/images/routes/regional-rute-3-udbyhoej-hornslet.jpg
  caption: "Stemningsbillede mellem Udbyhøj og Hornslet"
  teaser: *image
category:
  - Regional Cykelrute
tags:
  - cykelrute
  - regional
  - Guidebog Østjylland
  - Djursland
excerpt: "Ruten kunne kaldes Herregårdsturen, idet vi kommer i umiddelbar nærhed af 5 større herregårde, nemlig herregårdene Holbækgård, Stenalt, Gl Estrup, Rosenholm og Vosnæsgård. Ruten kan desuden benyttes af cyklister på den nationale cykelrute 5, som ønsker at stikke genvej og samtidig opleve de djurske landskaber."
gps:
  url: https://www.alltrails.com/explore/map/map-08b255a--9
  id: https://www.alltrails.com/widget/map/map-08b255a--9
  provider: alltrails
---

**{{ page.excerpt }}**

Ruten starter i Udby på det nordligste Djursland, hvor der er forbindelse til den nationale cykelrute 5. Vi føres gennem den gamle landsby, Kare, der næsten kun består af gårde. To-, tre- eller firelængede gårde ligger tæt op af hinanden og danner en speciel atmosfære. I modsætning til mange andre østjyske landsbyer er der ikke i Kare sket udflytning af gårde til byens omkringliggende marker. De mange gamle gårde på den snævre plads giver byen et særligt hyggeligt miljø. 
 
Fra Voer er det muligt at dreje et smut ned til Voer-Mellerup færgelejet. I den varme sæson kan man her dyppe tæerne eller kroppen i Randers Fjord og kigge på færgen og den lille lystbådehavn samt nyde medbragt mad på de opstillede borde og bænke. 300 meter fra fjorden ligger Naturcenter Randers Fjord, som er anbefalelsesværdigt for hele familien. Her kan man lære om og deltage i aktiviteter og oplevelser omkring fjordens liv, historie og natur. På vejen ud til fjorden ligger desuden en vævestue med åbent hus i dagtimerne.
 
Omend alle rutens herregårde er interessante, fremhæves her dog kun de to, som er åbne for offentligheden; nemlig Gl. Estrup og herregården Rosenholm i Hornslet. På rutens østside et lille stykke efter Allingåbro på vejen mod Auning kan man tage en afstikker til herregården Gl. Estrup opført omkring år 1600 i renæssance. Denne "Jyllands stateligste herregård" rummer et herregårdsmuseum og ligger i umiddelbar tilknytning landbrugsmuseet, som viser udviklingen i dansk landbrug og andre skiftende udstillinger. Gården er et besøg værd alene pga. de smukke bygninger omkranset af voldanlægget og det flotte parkområde.
 
Store dele af ruten er tilnærmelsesvist flade, men der er dog enkelte bakkede områder. Inden nedkørslen til en af rutens mange hyggelige byer, Øster Alling, skal man huske at stoppe på toppen for at nyde udsigten ind over den lille by med det traditionelle, hvide kirketårn, inden man afslappet kan trille ned gennem markområdet over Allingå forbi de græssende køer.
 
I Hornslet er herregården Rosenholm bestemt et besøg værd. Læs evt mere herom under beskrivelsen af den [regionale cykelrute 20]({% link _routes/regional-rute-20-hornslet-grenaa.md %}), om der er forbindelse til herfra.
 
Fra Hornslet passerer vi en stigning over den markante bakke nord for Kalø Vig, hvorfra der er fin udsigt over såvel land som vand, før det igen går nedad mod rutens slutning ved herregården Vosnæsgård.

## Noter 

- [Kare](http://www.aaa.dk/aaa/landsbyerdk.pdf)

## Kort over {{ page.title }}

{% include maps-ad.md %}
