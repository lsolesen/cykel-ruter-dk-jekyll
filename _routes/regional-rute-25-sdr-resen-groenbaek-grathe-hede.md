---
title: &title "Regional Rute 25: Sdr. Resen - Grønbæk (Grathe Hede-ruten)"
permalink: /rute/regional-rute-25-sdr-resen-groenbaek-grathe-hede/
created_at: 2006-07-03T09:48:02+02:00
last_modified_at: 2021-06-03T09:48:02+02:00
author: lsolesen
header:
  overlay_image: &image https://jonrahrrunning.files.wordpress.com/2012/09/20120923-231322.jpg
  caption: "Stemningsbillede fra Grathe Hede, regional cykelrute 25. Taget af Jon Rahr Running"
  teaser: *image
category:
  - Regional Cykelrute
tags:
  - cykelrute
  - regional
  - Guidebog Vestjylland
excerpt: "Grathe Hede-ruten - eller regional cykelrute 25 - er en relativt flad rute, der veksler mellem hedelyngområder, marker og folde - og så er der sket nogle interessante historiske begivenheder i området."
gps:
  url: https://www.alltrails.com/explore/map/map-7ea25c9--10
  id: https://www.alltrails.com/widget/map/map-7ea25c9--10
  provider: alltrails
toc: true
distance: 45
asphalt: 45
rubble: 0
---

**{{ page.excerpt }}**

Start ruten i Sdr. Resen med at besøge Danmarks største hedeareal, Kongens Mindepark, nord for byen. Parken blev anlagt for at hædre hedens arbejdere og er nu et eldorado for 1000 fritgående får. Parken tager sig allerbedst ud i august, når lyngen blomstrer. Syd for Sdr. Resen kan du kigge forbi naturparken. Gå en tur i området, der består af dybe slugter, høje sandbjerge og hvor træerne spejler sig i vandet. Langs stierne er der opstillet borde og bænke flere steder.

Ud af Sdr. Resen følger du Karup Å, som er et af Danmarks reneste vandløb og med et fiskekort kan du prøve at fange aftensmaden. Du kører med Alheden på den nordlige side af vejen og Karup Å på den sydlige side af vejen til Karup, hvor ruten krydser den regionale rute 21. Du kan læse mere om Alheden og området omkring Karup under den [regionale rute 21 Alhedestien]({% link _routes/regional-rute-21-viborg-herning-alhedestien.md %}). I Karup tiltrak Vor Frue Kilde i middelalderen både syge og pilgrimme fra hele landet, men kilden er for længst udtørret, så hvis du skal have forfriskninger, er det hos købmanden.

Fra Karup følger du Haller Å et langt stykke. Kort tid efter du at have krydset åen første gang, kan den eventyrlystne begive sig ind i Ulvedal Plantage for at prøve at finde Jens Langknivs Røverstue. Jens Langkniv levede i midten af 1600-tallet, og blev opfattet som en jysk Robin Hood. Han var bevæbnet med en kniv, der var bundet fast i en lang line, så han kunne kaste den og trække den til sig igen. Man er ikke fuldstændig sikker på, at Jens Langkniv rent faktisk havde tilholdssted her, men den 36 meter lange langdysse, der består af 62 store randsten og to stenkamre, er et kuriøst historisk besøg.

## Grathe Hede-ruten fører dig forbi Grathe Hede

Næste gang du krydser Haller Å har du Kompedal Plantage og Grathe Hede (Gråheden) syd for ruten. Du kører igennem Knudstrup mod Lille Gråskov. Her møder ruten den nationale rute 3. Du kan vælge at tage en lille afstikker til Thorning og se Blickeregnens museum, eller du kan følge ruten videre sydpå mod historiens vingesus.

På en fredet idyllisk plet, hvor ruten endnu en gang krydser Haller Å, kan du vest for vejen finde to markante historiske punkter. Kong Knaps Dige ligger et stykke fra ruten langs ådalen og er et 200 meter langt forsvarsanlæg fra jernalderen. Ved diget fandt et af de afgørende slag i Danmarkshistorien sted i 1157 mellem to konkurrende danske konger, Svend og Valdemar. Svend blev dræbt og blev senere navngivet Svend Grathe efter heden, mens Valdemar vandt og blev senere kendt som Den Store. Grathestenen ved Grågårde markerer, hvor Svend er begravet.

Ved Grathe Kirke skilles ruten igen fra den nationale rute 3 og går øst mod Vinderslev, hvor du bør kigge inden for på kirkegården. Her kan du finde stenkors, som er nogle af de fornemmeste gravminder fra middelalderen. Herefter kører du videre mod Hinge Sø, hvor Vinderslevholm pynter tæt ved Hinge Søbad, og hvor udsigten over søen er bemærkelsesværdig.

Efter en dukkert ved Hinge Søbad fortsættes langs søen gennem Hinge forbi byens gamle vindmølle og videre mod Grønbæk. Du har mulighed for at tage en lille afstikker til Frausing og se et privat hobby- og landbrugsmuseum på Klovsdalsgaard. Museet har alt fra landbrugsmaskiner til spanskrør, men ikke faste åbningstider (ring på 86886118).

Vejen forbi Alling Sø er flot, og på den anden side af søen ligger ensomt på en mark ruinerne af Alling Kloster fra midten af 1200-tallet. Ruten slutter i Grønbæk hvor du finder resterne af det jagthus Erik Klipping efter sigende opholdte sig i natten inden, han blev myrdet i Finderup Lade i 1286.

## Seværdigheder

- Sdr. Resen Naturpark
- Kongenshus Mindepark
- Naturcenter
- Karup Kirke og Helligkilde
- Jens Langknivs Hule
- Tusågård Put & Take
- Blicheregnens Museum
- Kong Knaps Dige
- Grathestenen
- Grathe Kirke
- Vinderslevholm

## Links

- [Om Grathe Hede](http://www.faaborg-nielsen.dk/Grathehede.html)

## Kort over Grathe Hede-cykelruten

{% include maps-ad.md %}
