---
title: "Regional Rute 17 Fussingø - Ødum"
created_at: 2006-07-03T09:48:02+02:00
last_modified_at: 2012-06-03T09:48:02+02:00
author: lsolesen
header:
  overlay_image: &image https://www.randers.dk/media/2699/8-staa-af-og-hold-en-pause-ml-noerbaek-og-faarup.jpg?height=500&widthratio=2.5000230713393594&mode=crop&anchor=center&rnd=131983378350000000&upscale=false&format=webp
  caption: "Billede fra randers.dk"
  teaser: *image
category:
  - Regional
tags:
  - cykelrute
  - regional
  - Guidebog Vestjylland
excerpt: "Denne rute giver rigtigt gode muligheder for at opleve de markante ådale, der er karakteristisk for det østjyske landskab."
gps:
  url: https://www.alltrails.com/explore/map/map-40cb228--12
  id: https://www.alltrails.com/widget/map/map-40cb228--12
  provider: alltrails
---

**{{ page.excerpt }}**

Ruten udspringer fra den nationale cykelrute 3 ved Herregården Fussingø. Efter få kilometer falder ruten ned mod den smukke og Nørreådal. Nørreådalen er en tunneldal, der har fungeret som smeltevandsflod i slutningen af istiden, da isen begyndte at smelte. Dalens bund er så lavt beliggende, at den i stenalderen har været en del af et større fjordparti. Vegetationen veksler mellem mose, eng og dyrkede arealer. De høje og stejle dalsider er i høj udstrækning dækket af skov.

Stående og i et langsomt tråd bestiges den sydlige dalside for at komme op på et mere åbent og fladt område med marker og landbrug. Efter omkring fem kilometer overrumples man igen af det dramatiske landskab, når ruten falder ned mod Gudenådalen. Dalen blev ligesom Nørreådalen skabt af en smeltevandsflod efter istiden. Når man tænker på de voldsomme kræfter på spil på dette tidspunkt, så er mængden af vand tilbage i bunden af dalen måske ikke så imponerende, men udgør alligevel Danmarks længste å, Gudenåen.

Efter at have forladt Gudenådalen fortsætter ruten langs den mindre, dejlige bækdal, Tjærbækdalen, til byen Houlbjerg. Syd for Houlbjerg falder ruten jævnt ned mod Granslev Ådal for at forsvinde ind blandt træerne i den skovdækkede dal. I træernes skygge dybt nede i dalen, kører du på grusvej. Et kort stykke følger du den bugtede Voer Mølleå, hvor ruten bliver stejl og udfordrende, så pas på dig selv. En stor del af dalen udgør en del af jordbesiddelserne under Herregården Bidstrup. Der er desværre ingen adgang til den gamle herregård.

Ved den lille landsby, Svejstrup, møder ruten den brede Lilleådal, som er endnu et resultat af isens afsmeltning. Her drejer ruten ind forbi den mindre Herregård Faurskov, der bl.a. består af en fin hovedbygning fra midten af 1700-tallet. Herfra kører vi langs Lilleådalen, der passeres nord for Hadsten, som er opstået som stationsby omkring den østjyske længdebane. Hadsten har et turistinformationscenter, hvor du kan få mere at vide om området. Et kort stykke fra ruten i den sydlige del af byen ligger den lille Herregård Kollerup, og lige øst herfor ligger der et middelaldervoldsted med en smuk vandmølle, der i dag fungerer som restaurant.

Efter Hadsten fortsætter ruten gennem Hadbjerg, indtil den møder den regionale cykelrute 18, der forløber mellem Randers og Århus.

{% include maps-ad.md %}
