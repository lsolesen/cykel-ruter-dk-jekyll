---
title: "Regional Rute 26: Randers til Mariager"
created_at: 2006-07-03T09:48:02+02:00
last_modified_at: 2012-06-03T09:48:02+02:00
author: dina
header:
  overlay_image: &image https://images.unsplash.com/photo-1556316384-12c35d30afa4?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1650&q=80
  caption: "Stemningsbillede fra VisitKolding"
  teaser: *image
category:
  - Regional
tags:
  - cykelrute
  - regional
  - Guidebog Østjylland
excerpt: "Denne rute fører os gennem afvesklende landskaber i det smukke Kronjylland. Området har en af de største koncentrationer af gravhøje og det er muligt at komme helt tæt på nogle af dem. Desuden kører vi forbi digteren Steen Steensen Blichers hjem og grav."
gps:
  url: https://www.alltrails.com/explore/map/map-80f2f15--8
  id: https://www.alltrails.com/widget/map/map-80f2f15--8
  provider: alltrails
---

**{{ page.excerpt }}**

Ruten starter i Randers på landevejen til Dronningborg, hvor vi drejer nord ad en lille sti anlagt på en nedlagt jernbane. Stien slutter nær landsbyen Lem. Tidligere lå der 13-15 solide 4-længede gårde side om side langs landsbygaden, Lemvej. Gårdene ligger der endnu, men mange af længerne er brudt ned. Det kan derfor anbefales at tage en kort afstikker til byens gamle del for at se det hyggelige miljø blandt de gamle gårde og stråtækte huse. Foran den gamle slagters hus kan man endnu se en brønd med hejseværk.
 
Seks km herfra kommer vi til Spentrup, hvor den danske digter og præst Steen Steensen Blicher boede fra 1825 til sin død i 1848. Man kan besøge hans gamle præstegård med flere af de originale ting. Besøgstiden er dog begrænset, så tjek derfor med det nærmeste turistbureau for åbningstider. Blicher er begravet på Spentrup Kirkegård, hvor hans gravsten stadig står. I selve kirken kan man se gamle kalkmalerier fra kirkens opførelse i starten af 1200-tallet.
 
Fra Spentrup fortsætter vi ud forbi kornmarker og plantageområder, indtil landskabet ændrer sig ved nedkørslen til Kastbjerg Å, hvor vi holder ekstra fast i styret og kan glæde os over, at håret sidder fast i den ene ende. På det sidste stykke ind mod Mariager passerer vi både hedepartier, skovområder, bækdale og et stort antal gravhøje, som ligger tæt i området.

Er du nærmere interesseret i fortidens grave foreslås en afstikker til jernaldergraven ved Hem. I Kærbybro drejes fra ruten mod Hem, til venstre i følgende t-kryds og til højre ad første markvej. I modsætning til sten- og bronzealderens iøjnefaldende gravhøje syner graven umiddelbart ikke af så meget i landskabet, da den er anlagt under flad mark trods dens beliggenhed nær en bakke. Der er mulighed for at kigge ned i gravens stenkiste og infoskilte på stedet uddyber fundet nærmere. Anderledes storladent ligger bronzealdergraven, Hohøj, på toppen af en 110 m høj bakke og er Danmarks største gravhøj. Nord for Hem Skov fører ruten os lige forbi højen og efter vores anstrengelser mod toppen er den storslåede udsigt fra toppen velfortjent.
 
Herfra kan vi trille resten ad vejen ind mod rutens slutning i Mariagers smukke bykerne. Du kan læse mere om Mariager under beskrivelsen af [regional cykelrute 32]({% link _routes/regional-rute-32-mariager-fjord-rundt.md %}).

## Kort over {{ page.title }}

{% include maps-ad.md %}
