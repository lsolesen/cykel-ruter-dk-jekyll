---
title: &title "Regional Rute 17: Bulbjerg - Klitmøller (Nordthyruten)"
permalink: /rute/regional-rute-17-nordthyruten-bulbjerg-klitmoeller/
created_at: 2006-07-03T09:48:02+02:00
last_modified_at: 2021-06-03T09:48:02+02:00
author: lsolesen
header:
  overlay_image: &image https://images.unsplash.com/photo-1549478877-0f4797473546?ixlib=rb-1.2.1&auto=format&fit=crop&w=1651&q=80
  caption: *title
  credit: "Photo by Jeremias Radny on Unsplash"
  teaser: *image
category:
  - Regional Cykelrute
tags:
  - cykelrute
  - regional
  - Guidebog Vestjylland
excerpt: Regional cykelrute 17, Nordthy Ruten, er en skiltet rute fra Bulbjerg på national cykelrute 1 over Thisted til Nystrup Plantage hvor den igen møder national rute 1.
gps:
  url: https://www.alltrails.com/explore/map/map-676b587--11
  id: https://www.alltrails.com/widget/map/map-676b587--11
  provider: alltrails
distance: 65
asphalt: 47
rubble: 187
---

**{{ page.excerpt }}**

Undervejs passerer den udkanten af det store fuglebeskyttelsesområde Vejlerne. Det kan kraftigt anbefales at tage en afstikker ad regional cykelrute 55 over dæmningen ved Lund Fjord. (Ruten er beskrevet i Cykelguidebog Nordjylland). Belægningen er ikke den bedste, men hvis man interesserer sig blot lidt for natur og fugle bør man give sig tid til turen. Der er to fugleobservationsposter på vejen. Det første er et fugletårn, mens det andet med en gulvhøjde på omkring en halv meter er et spændende skjul placeret i sivene.

Videre ad ruten får man en storslået udsigt over vejlerne, når man er kommet op ad bak ken efter Tømmerby Kirke.

Ruten bliver efter krydsning af Vesløs-Frøstrup-vejen til en dobbeltrettet cykel- og gangsti. Det er den nedlagte Thisted-Fjerritslev Jernbane, som lægger areal til stien. Belægningen er skotsk stenmel, et behageligt og jævnt underlag at cykle på.

Stien følger nu Tømmerby Fjord og går ind gennem Vesløs. Længere henne på ruten ligger endnu et fugletårn - også herfra er der muligheder for et fuglekig.

Så går turen ind gennem Østerild Plantage, stadig på den nedlagte jernbane. Ved Østerild slutter stien, og der er igen asfalt under hjulene. Ruten drejer mod Hovsør over dæmningen og op ad bakken mod Sennels. Fra Sennels går turen til Thisted.

Ruten er skiltet gennem Thisted og efter et dyk under Omfartsvejen passerer den tæt (1 km) forbi Thisted Vandrerhjem.

Herefter går det vestpå gennem Vandet Klitplantage, hvor [national cykelrute 2]({% link _routes/national-rute-2-hanstholm-kobenhavn.md %}) krydses og videre ud til Nystrup Klitplantage, hvor man støder til [national cykelrute 1]({% link _routes/national-rute-1-vestkyststien.md %}). Turen kan fortsættes ud til surferparadiset, Klitmøller, helt ude ved Vesterhavet.

## Seværdigheder

- Bulbjerg
- Tømmerby Kirke
- Vejlerne
- Østerild Plantage
- Thisted
- Vandet Klitplantage
- Nystrup Klitplantage

## Kort over {{ page.title }}

{% include maps-ad.md %}
