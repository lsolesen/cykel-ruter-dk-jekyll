---
title: &title "Regional Rute 20: Hornslet til Grenaa"
permalink: /rute/regional-rute-20-hornslet-grenaa/
created_at:  2006-06-07T09:48:02+02:00
last_modified_at: 2021-05-30T09:48:02+02:00
author: dina
header:
  overlay_image: &image /assets/images/routes/regional-rute-20-hornslet-skarresoe.jpg
  caption: "Herregården Skaføgård langs regional cykelrute 20 fra Hornslet til Grenaa"
  teaser: *image
category:
  - Regional Cykelrute
tags:
  - cykelrute
  - regional
  - Guidebog Østjylland
  - Djursland
excerpt: "Regional cykelrute 20 fører tværs over Jyllands næse. Den går langs de stille, djurske veje og en del af ruten køres på stier. Det er højst sandsynligt, at man møder flere cyklister end bilister på turen gennem de rolige landskaber."
gps:
  url: https://www.alltrails.com/explore/map/map-c68c9c8--9
  id: https://www.alltrails.com/widget/map/map-c68c9c8--9
  provider: alltrails
distance: 43
asphalt: 27
rubble: 16
---

**{{ excerpt }}**

Ruten starter i Hornslet, hvor man kan kigge ind i Hornslet kirke for at se et usædvanligt kalkmaleri helt tilbage fra omkring 1250.

Få kilometer fra Hornslet kommer vi forbi Rosenholm Slot, som er Hornslets mest besøgte turistattraktion. Slottet er en af Danmarks smukkeste renæssancegårde opført mellem 1559 og 1596 på en ø i en mindre sø. Det kan helt sikkert anbefales at stille cyklerne her et øjeblik og gå en tur i den velplejede slotshave og nyde roen ved søen og kigge på voldgraven og det flotte bygningsværk. Slottet er indrettet som museum og man kan få guidede ture, hvor der levende fortælles historier om slottets fortid og beboere.

Vi fortsætter over en mindre vej fra slottet, tager et par dybe indåndinger og forbereder os på en længere opstigning til Mørke. Langs vejkanten forbi det åbne landbrugsland kan man forsyne sig med bær fra flere vilde hindbærbuske, inden vi kommer til herregården Skaføgård. Der er ingen adgang til den private del af gården, men det er tilladt at stikke hovedet ind for at se på de fine, gamle bygninger.

Efter at have passeret skovene omkring Skaføgård kommer vi i forbindelse med rute 22. Herfra kan man tage en kort afstikker kun få meter til Skarresø mod syd. De stille omgivelser omkring søen indbyder til at stå af cyklen og sætte sig på græsset for at nyde udsigten. Efter at have samlet kræfter her kører vi op over et bakkeparti i Sundby, som kræver gode ben. Fra bakken er der en fin udsigt over både Ryom Ådal og Korup Ådal og de udstrakte engarealer.

Indkørslen til Kolindsund er et traktorspor. Sundet, der tidligere var Jyllands største sø, blev inddæmmet og tørlagt i årene 1872-80 og gav imponerende 2400 ha agerjord, som også idag er et stort, intensivt opdyrket langbrugsområde. Vi kører langs Kolindsunds kanaler og nyder undervejs synet af de ofte markante, skovdækkede dalsider med højder på 30 og 50 meter, indtil vi når Grenås hyggelige, gamle gader.

Grenå er kendt for Kattegatcenteret, hvor man kan stå ansigt til ansigt med frygtindgydende hajer. Her finder vi desuden Djurslands Museum, Dansk Fiskerimuseum og færgeforbindelser til Anholt og Varberg i Sverige. Fra havnen arrangeres havfisketure, hvor man kan være heldig at fange aftensmaden.

## Rettelser til skitningen på ruten

- Der er ikke nogen grusvej lige efter Skaføgård.
- I Koed er der mismatch mellem kort og kkilte på vejen. På rute nr. 20 fra Skarre sø skal man vente med at dreje til højre til man er inde i Koed ifølge kortet.

## Seværdigheder

- Rosenholm Slot
- Herregården Skaføgård
- Gl. Ryomgård
- Ryomgård
- Herregården Vedø
- Kollindsund
- Kattegatcentret
- Grenå

## Kort over {{ title }}

{% include maps-ad.md %}
