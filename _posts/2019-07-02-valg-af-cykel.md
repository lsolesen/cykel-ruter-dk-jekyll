---
title: "Valg af cykel til cykeltur og cykelferie"
permalink: /valg-af-cykel/
category:
  - Udstyr
tags:
  - cykelferie
  - gode råd
last_modified_at: 2019-06-28T16:08:57Z
excerpt: "Feriecyklen kan både være en decideret turcykel, men du kan også bruge din hverdagscykel. Du skal bare sørge for at vælge en fornuftig rute."
sidebar:
  nav: bikes
header:
  overlay_image: https://images.unsplash.com/photo-1471506480208-91b3a4cc78be?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1653&q=80
  teaser: https://images.unsplash.com/photo-1471506480208-91b3a4cc78be?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: "Photo by David Marcu on Unsplash"
  overlay_filter: 0.2
---

**Feriecyklen kan sagtens være en bedste morcykel med tre gear, hvis du ændrer et par småting. Men der er muligvis andre cykeltyper, der egner sig bedre til den type cykelferie, du gerne vil på.**

De fleste vælger at bruge deres almindelige hverdagscykel til ferieturen, og det kan også let lade sig gøre.

Når du vælger cykel, så er der et par overvejelser, du med fordel kan lave, inden du begiver dig afsted.

- Hvor meget bagage forventer du at skulle have med? Du kan lade dig inspirere af vores [pakkeliste til cykelturen og cykelferien](/pakkeliste/).
- Hvor langt og hvor hurtigt forventer du at køre?

Men skulle du få lyst til at tage på tur på en ny cykel, så lad være med at købe den nye lige før afgang. Du skal nå at vænne dig til cyklen, inden de lange ture med bagage.

Hvis du vil læse mere om, hvordan du kan få [selvkørende børn eller transportere børnene på din cykeltur](/boern-cykel-paa-cykelferie/).

I oversigten her kan du se styrker og svag heder ved de forskellige cykeltyper.

## Turcykel

Turcyklen er den bedste feriecykel. En forholdsvis let, men stærk cykel med moderat brede dæk og stærke bagagebærere for og bag. Den har god sidde-komfort og mange gear og er i det hele taget konstrueret til den hårde belastning ved langfart med bagage.

## Hverdagscykel

En helt almindelig cykel med 5-7 gear er udmærket til mindre ture i dansk terræn. Du skal dog være sikker på at bagagebæreren er stabil nok til den mængde bagage, du tager med.

## Citybike

En citybike er glimrende til cykelferie i dansk eller lignende terræn. Den er stærk og har bredere dæk en hverdagscyklen. Den kan derfor bedre klare mere bagage.

## Mountainbike

Mountainbiken kan fint anvendes til cykelferien. Som navnet afslører, er den velegnet til bjergkørsel. Perfekt til ujævne ter ræner. Den har også brede dæk og stærke fælge, så den klarer let bagage. Det kan dog være et problem at montere bagagebærer især foran, hvis cyklen har fjedergaffel. Med rigtige terræn dæk bliver cyklen også lidt tung at træde på asfalt.

## Racercykel

Racerens smalle hjul er ikke velegnede til ujævne underlag. Til gengæld kommer man let og hurtigt omkring på den lette cykel, hvis ruten er asfalteret og oppakningen let. De smalle dæk og fælge kan godt være lidt skrøbelige, hvis cyklen skal læsses tungt. Vælg evt. en let anhænger for ikke at overbelaste cyklen.

## Samarbejdspartnere

{% assign ads = site.data.advertisers | where: "tags", "featured" | sort: "image_path" %}

{% include gallery array=ads %}
