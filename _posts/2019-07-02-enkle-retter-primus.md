---
title: "Enkle retter over primus"
tags:
  - cykelferie
  - gode råd
last_modified_at: 2019-06-28T16:08:57Z
toc: true
---

## Pasta all'olio:

Ta' en gryde eller skål og læg følgende i: Kapers, finthakket frisk hvidløg og masser af hakket bredbladet persille. Hæld noget oliven olie over og vend det godt sammen. 
Ta' den friskkogte pasta og hæld vandet fra og hæld pastaen i skålen med resten af ingredienserne. Krydr med salt og peber og vend det hele godt rundt. Drys evt. med flager af parmesan før servering. 

## Salat: 

Ta' nogle forskellige typer salat som rucola, frissé, lola rosa m.m. og skyl dem godt. Pluk så bladene af i små stykker. Skær nogle cherrytomater i halve og vend dem i sam men med lidt olivenolie, salt og eddike. 
Rist noget daggammelt brød vendt i oliven olie på panden eller grillen, til det er sprødt, og smør et godt lag pesto på. 

## Scampi og kartoffelsalat: 

Kæmperejer renses for skal og tarm og marineres i olie, salt og krydderurter. Kartoflerne koges og sættes til afdampning i 10 min. Skær kartoflerne i halve og pres citronsaft over dem, vend det godt og tilsæt så hakket rødløg, kapers og olivenolie. Smag til med salt og peber. Panden varmes godt op, og rejerne kastes på og grilles hårdt i ca. 2 min. 

## Lammecarre med squash, auberginer og rucola: 

Skær grøntsagerne i skiver på skrå og pensi dem med lidt olie, salt og peber og gnid lidt hvidløg på dem. Lav en lille pose af folie. Grill/steg grøntsagerne på hver side, læg dem i posen og giv dem ca. 10 min. over varmen. Når de er klar, vendes de med lidt frisk rucola og olie. Kødet (udskæringer fra en lammeryg) gnides med hvidløg og gril les/steges efter behag. 

_Velbekomme._