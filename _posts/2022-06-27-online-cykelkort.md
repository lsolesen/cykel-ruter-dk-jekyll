---
title: &title "Online cykelkort: 5 gratis mulighedern"
seo_title: "Online cykelkort: 5 gratis muligheder"
description: "Har du brug for et online cykelkort? Her guider vi dig til gode gratis muligheder for at finde et kort til din cykeltur, som har onlineforbindelse."
permalink: /cykelkort-online/
language: da
header:
  teaser: https://images.unsplash.com/photo-1483895868547-90ebabe4819f?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: *title
tags:
  - cykeludstyr
  - cykeltøj
category:
  - Udstyr
last_modified_at: 2022-07-23T12:21:26Z
author: lsolesen
---

At cykle er en fantastisk måde at komme rundt på, og med de mange online cykelkort er det nemmere end nogensinde før at finde de ruter, der passer dig.

Her dykker vi ned fem af de bedste gratis online cykelkort, som vi selv flittigt benytter, når vi skal finde [gode cykelruter](/cykelruter-danmark/).

Vi har skrevet en grundig guide til [fysiske danske cykelkort](/cykelkort/), hvis du ikke vil risikere at løbe tør for strøm.

Jeg tager for det meste en powerbank med, når jeg tager på cyklen, så jeg har strøm og kan bruge min telefon og de online cykelkort til at navigere efter. GPS'en gør det alt andet lige lidt lettere at finde ud af, hvor man er.

## 1. Komoot

[Komoot](https://www.komoot.com/) er en rigtig god app til at planlægge cykelruter. Den findes både som app og på nettet, og den har fantastiske funktioner som f.eks. mulighed for at se højdeprofiler, overfladetyper og meget mere for hver rute.

Den har også et stort fællesskab af brugere, der deler deres ruter, hvilket betyder, at du kan finde nogle virkelig gode cykelruter som du ellers ikke ville have kendt til.

Komoot et fantastisk værktøj til at finde nye ruter, og det er bestemt værd at tjekke ud. Jeg foretrækker selv i øjeblikket Outdoor Active.

## 2. Ride With GPS

[Ride With GPS](https://www.ridewithgps.com) er en anden god mulighed for at finde cykelruter. Den har et lignende funktionssæt som Komoot, med mulighed for at se højdeprofiler og overfladetyper for hver rute.

Den indeholder også nogle gode funktioner til ruteplanlægning, f.eks. muligheden for at undgå bakker eller veje med tæt trafik.

Tjek fx hvordan RideWithGPS virker med [Hærvejsruten](/rute/national-rute-3-haervejsruten/):

{% include gps provider="ridewithgps" id="35120789" %}

## 3. Outdoor Active

[Outdoor Active](https://www.outdooractive.com/) er lidt anderledes end de andre muligheder på denne liste. Den rummer alle udendørs aktiviteter som vandring og cykling.

Det er dog stadig en god mulighed for at finde cykelruter. Den har en stor database med ruter, og du kan filtrere dem efter sværhedsgrad, længde og meget mere.

Jeg bruger i øjeblikket selv Outdoor Active, fordi jeg synes den er ret genial. Den kan bl.a. lave 3D-modeller af dine ruter.

Se fx denne video fra [Vestkystien](/rute/national-rute-1-vestkyststien/):

{% include video provider="own-youtube" id="F01p9oCJU78" %}

## 4. Alltrails

Tidligere brugte jeg [Alltrails](https://www.alltrails.com/invite/7ILZUE) til at kortlægge alle mine cykelruter. Det er en rigtig fin app til at lave kort online. Den mangler lidt de allersmarteste funktioner fra Outdoor Active.

Hvis du betaler for Alltrails, så kan du printe kortene ud i rigtig fin kvalitet. Det betyder, at du kan lave meget målrettede kort til dine aktiviteter.

Det ser ret fedt ud, når du inkluderer de online cykelkort fra Alltrails på en hjemmeside. Du kan fx se dette kort fra [Solruten på Mors](/rute/regional-rute-19-solruten-mors-rundt/):

{% include gps provider="alltrails" id="https://www.alltrails.com/explore/map/map-5b658d2--10" %}

Hvis du bruger dette link til at skrive dig op til Alltrials, så har de lovet at **plante et træ** hver gang.

[Plant et træ med Alltrails](https://www.alltrails.com/invite/7ILZUE){: .btn .btn--large .btn--success rel="sponsored nofollow noopener" }

## 5. Naviki

Den første app jeg tjekkede ud til at finde kort online er [Naviki](https://www.naviki.org/da/naviki/). Oprindeligt var det også den [DenmarkByBike](https://www.naviki.org/da/denmarkbybike/) valgte til deres kort. Desværre ser det ud til, at Naviki ikke helt kan følge med i udviklingen med alle de andre konkurrenter.

Naviki har fx ikke så gode egenskaber til at inkludere kortene online på din egen hjemmeside. Til gengæld kan du finde et hav af forskellige ruter, og mange af de forskellige GPS-tracks fungerer godt og kan downloades.

## Konklusion

Det var en opsummering på de forskellige online cykelkort, som du kan bruge til at finde vej. Du kan supplere disse apps med det de forskellige [apps til cykling](/cykling-apps/), som kan bruges til at optage dine aktiviteter og holde styr på dem.
