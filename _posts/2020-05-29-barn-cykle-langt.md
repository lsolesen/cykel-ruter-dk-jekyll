---
layout: single
title: "Hvor langt kan børn cykle? Se kilometertallene fra 4-10 år!"
permalink: /barn-cykle-langt/
tags:
  - sved
last_modified_at: 2019-04-26T16:59:01Z
header:
  overlay_image: https://images.unsplash.com/photo-1551085780-35e6a3fe7871?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1650&q=80
  teaser: https://images.unsplash.com/photo-1551085780-35e6a3fe7871?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80
  caption: "Photo by Guillaume de Germain on Unsplash"
  overlay_filter: 0.2
toc: true
author_profile: true
author: lsolesen
feature_row:
  - image_path: https://imgcdn.saxo.com/_9788755912908/0x500
    title: "Danske Bjerge"
    alt: "Danske Bjerge"
    excerpt: "_Danmarks bjerge. Fra det laveste til det højeste punkt_ er en utrolig flot og oplysende bog med over 500 farverige fotos. Bogen giver en indsigt i landets 117 bjerge, fra Harehøj på 3 meter til Danmarks højeste punkt, Møllehøj. Hvert bjerg er beskrevet med historiske oplysninger, fakta og lokale anekdoter, som gør bogen hyggelig, underholdende oplysende at læse i."
    url: "https://www.partner-ads.com/dk/klikbanner.php?partnerid=28187&bannerid=43262&htmlurl=https://www.saxo.com/dk/danmarks-bjerge_roger-pihl_haeftet_9788755912908"
    btn_label: "Læs mere*"
    btn_class: "btn--inverse"
---

Jeg har tre piger, og jeg vil virkelig gerne have dem med ud at cykle. Og de kan faktisk godt lide at cykle, hvis det er en del af et lille eventyr eller en udflugt. Men hvor langt kan børn egentlig cykle?

**Børn kan cykle længere end man tror, men det afhænger meget af deres alder, den valgte rute og hvor spændende hele projektet er. 5-årige kan cykle 10 kilometer. 8-årige kan sagtens cykle 20-25 kilometer om dagen på børnevenlige ruter uden for mange bakker, hvis man har trænet lidt.**

Jeg har ofte haft mine piger med ude at cykle, og de er rigtig gode til det. Jeg har fulgt deres udvikling fra de lærte at køre på cykel og indtil de er 10 år.

Først og fremmest kræver det lidt træning at få lidt kilometer i benene på pigerne. Det synes jeg er gået rigtig let, når ruten går nogenlunde lige ud, men så snart der er bakker på ruten er det meget hårdere for barnet.

## Cyklen betyder meget for længden af turen

En af forklaringerne skal findes i størrelsen af deres hjul. Hvis du selv har prøvet at køre på cykler med forskellig størrelse hjul, så vil du opdage, at det er noget lettere at køre på cykel, når hjulene er lidt større.

Samtidig er mange børnecykler relativt tunge i forhold til deres størrelse. Jeg har købt en relativt let børnecykel med relativt store hjul til min 9-årige pige, og det er tydeligt blevet meget lettere for hende at køre på cykel.

Cykelhandlerne er heldigvis begyndt at have en del letvægtscykler til børn, som kan gøre, at de kan cykle længere. Du kan se udvalget af børnecykler hos [cykelexperten.dk](https://www.partner-ads.com/dk/klikbanner.php?partnerid=28187&bannerid=23616&htmlurl=https://cykelexperten.dk/bornecykler/){: rel="sponsored" }. Jeg synes, at de har en god kundeservice, hvis du spørger efter råd.

## Hvor langt kan 4-årige køre?

For nylig havde vi taget alle cyklerne med i sommerhus ved Blåvand. Vi kørte flere gange til stranden, som lå omkring 3-4 fire kilometer væk. Nogle af dagene løb jeg frem og tilbage, mens jeg havde en 4-årig på cykel.

Ned mod stranden kørte vi primært nedad med en lille hældning, mens det hjemad gik en lille smule opad. Jeg lagde ikke mærke til, at hældningen var forskellig før jeg kunne se den 4-årige havde meget større problemer med at komme hjem igen. 

Hun var selvfølgelig lidt trættere på vej hjem, men det var tydeligt at det var svært at træde cyklen, så snart der er en lille stigning. Hun kører hurtigt over mindre stigninger (hun har lige lært at stå op på cyklen), men når stigningerne er længere “får hun ondt i benene” (et omskrivning af at hun bliver træt i benene).

Det kræver en del tålmodighed at cykle sammen med en fire-årig. Men hendes cykel er også relativt tung i forhold til størrelsen på cyklen.

## Hvor langt kan 8-9-årige køre?

For nylig havde jeg hende med på en overnatningstur, hvor vi pakkede cyklerne og planlagde en 20 kilometer rute i løbet af eftermiddagen hen til vores overnatningssted. Vil holdt en enkelt pause for at få en lille snack. Da vi kom frem havde vi glemt at købe en ingrediens til vores aftenmåltid, og hun var helt klar på 8 kilometer mere på cykel.

Det svarer meget godt til, hvad andre siger om hvor langt børn kan cykle.

> De fleste børn kan cykle omkring 20 kilometer om dagen, og ofte 25 kilometer hvis barnet er vant til at cykle.

--- <cite>Jesper Pørksen - [kilde](https://www.bt.dk/forbrug/tag-cyklen-paa-ferie-saa-langt-kan-du-komme-omkring)</cite>

## Ruten betyder meget for hvor langt de kan cykle

Så snart der er den mindste bakke oplever, oplever jeg hurtigt, at pigerne kan have en tendens til at “give lidt op” og sige, at det er virkelig hårdt. 

Men jo flere gange vi har været ude at cykle, og de pludselig finder ud af, at de godt kan komme op ad bakkerne, så vokser deres stolthed stille og roligt. 

Sommetider har jeg taget en løbetur og spurgt om de vil med. På turen har vi så skullet forcere nogle bakker, hvor jeg har kunnet give dem en hjælpende hånd op ad bakken. Og pludselig vil de selv gerne cykle op ad bakken uden hjælp, hvilket jeg synes er virkelig sejt.

## Formålet med turen betyder også noget for længden 

Vi har lavet nogle rigtig fine ture, da pigerne var 6 år også, hvor vi har kørt 15 kilometer ud af en rigtig børnevenlig cykelrute. Det fungerer særlig godt, når man tænker over de små hyggelige stunder undervejs.

> Hav et par bananer med eller en lille plade chokolade til at lokke ungerne, hvis de bliver trætte. Det kan også være lidt småting som rosiner og nødder. Alt, hvad der er lidt energi i, og som ikke bliver alt for blødt og kvalmt i varmen.

--- <cite>Mikkel Lybæch - [kilde](https://www.bt.dk/forbrug/tag-cyklen-paa-ferie-saa-langt-kan-du-komme-omkring)</cite>

Når turen bliver til et lille eventyr, så vil børnene tænke mere på, at I er på en hyggelig udflugt sammen end hvor langt de cykler. Fx kan I sammen planlægge nogle snacks, I har med, og I kan sørge for, at I har rigeligt tid og kan stoppe, hvis I kommer forbi noget spændende.

Mine piger synes efterfølgende, at det er ret sejt, hvis de så ender med at køre relativt langt på sådan et eventyr.

## Børn kan cykle længere end du tror

Hvis du laver en god og hyggelig plan, så kan børn faktisk meget mere end de selv tror. Sommetider siger mine piger: “Det kan jeg ikke”, men så kan jeg jo minde dem om tidligere bedrifter, og fortælle dem hvor sejt jeg synes det er, når man kæmper lidt for at komme frem.

Jeg har lavet følgende uvidenskabelige oversigt over, hvor langt børn kan cykle. Jeg har skelnet mellem en daglig cykeltur, hvor man lige skal til købmanden, og det skal være en god oplevelse og et cykeleventyr, hvor der er gjort lidt ekstra ud af turen og pauserne.

| Alder | Dagligt | Cykeleventyr / dag |
|-|-|
| 4 år | 3-5 km | 5-10 km |
| 6 år | 4-6 km | 10 - 15 km |
| 8 år | 8-10 km | 15 - 40 km |
| 10 år | 10-12 km  | 20-40 km |
| 12 år | 15-20 km  | 30-80 km |

Det varierer naturligvis meget, hvor langt børn kan cykle. Jeg vil klart anbefale, at du starter med kortere ture, hvor du finder ud af, hvordan de reagerer, når der kommer bakker og modvind også.

De fleste børn synes det er rigtig sjovt at cykle nogle mindre ture, men for nogen børn er det noget andet, når de kommer ud over 3-4 kilometer, og det kan blive lidt hårdt i benene.

Fortæl gerne i kommentarerne om nogle af dine udflugter med børn, og hvor langt I cyklede.

Du kan også læse mere om vores [tips til at tage børn med på cykelferie](/boern-paa-cykelferie/).
