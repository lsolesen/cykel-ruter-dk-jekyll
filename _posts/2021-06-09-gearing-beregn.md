---
title: &title "Gearing beregner: Lav en beregning af dit gear på din cykel [Tabel]"
seo_title: "Gearing beregner: Lav en beregning af dit gear på din cykel"
description: "Lav en beregning af dit gear på din cykel i vores gearing beregner. Du kan udregne dit geartal og slå det op i vores tabel."
permalink: /gearing-beregner-cykling/
language: da
header:
  overlay_image: https://images.unsplash.com/photo-1421429167374-8fc8ab6d0f66?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1900&q=5
  teaser: https://images.unsplash.com/photo-1421429167374-8fc8ab6d0f66?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=5
  caption: *title
tags:
  - gear
  - gearing
  - beregner
category:
  - Udstyr
last_modified_at: 2021-05-17T18:21:26Z
---

Når du cykler, så får du den største fornøjelse ved at køre i det rigtige gear. Når du har udvendige gear, så bestemmes gearingen af forskellen på tandhjulene. Derfor har jeg lavet en beregner, så du kan lave en beregning af din gearing på din cykel.

Gearingen på cyklen skal helst passe til de forhold du skal køre i. Hvis du fx skal køre i bjergene, så har du brug en anden gearing på cyklen, end hvis du skal køre på en flad cykelrute.

Hvis du kører i et for lavt gear, så kommer du til at køre med alt for høj kadence, så benene bare hjuler afsted. Hvis du kører med for høj gearing, så bliver det rigtig svært at træde cyklen rundt og komme fremad.

Når du køber en din cykel, så kan det derfor være en god ide at lave en beregning af dit geartal, hvor mange meter du køre pr. pedalomdrejning, og hvor hurtigt du med den valgte gearing kan køre med en bestemt kadence.

I denne artikel kan du finde svarene på:

- Hvordan laver jeg en beregning af gearingen på en cykel?
- Hvad er mit geartal? Vi har både lavet en geartabel og en beregner.
- Du får altså en online geartabel og mulighed for at udregne geartal, hvor mange meter du kører pr. pedalomdrejning og din hastighed med en bestemt kadence.

Lad os dykke ned i det med det samme!

## Hvad er gearing på en cykel?

Cyklens gearing kan udtrykkes i et geartal. Geartallet stammer fra de gamle væltepetre, hvor transmissionen gik direkte fra pedalerne til det trækkende forhjul. Forhjulets størrelse havde derfor stor betydning for, hvor høj gearingen på cyklen var. Diameteren på forhjulet blev derfor medregnet i geartallet. Geartallet er i engelske tommer, der svarer til 2,54 cm.

{% include figure image_path="https://upload.wikimedia.org/wikipedia/commons/a/a7/Ordinary_bicycle01.jpg" caption="På en væltepeter var forhjulets diameter en stor del af gearingen og derfor inddraget i geartallet. Kilde: [Wikipedia](https://da.wikipedia.org/wiki/V%C3%A6ltepeter)" caption="væltepeter" %}

## Hvordan ved jeg, hvad gearing jeg skal vælge på min cykel?

Når du vælger gearing til din cykel, så skal du kende forholdene. En af de primære parametre til at vælge gearing er at kigge på geartallet i forhold til, hvor du skal cykle.

I denne tabel kan du se en vurdering af geartal i forhold til, hvordan man kategoriserer gearingen:

| Geartal | Kategori |
|-|-|
| < 60 | Bjerggear |
| 60-72 | Lette gear |
| 72-84 | Mellem gear |
| > 84 | Tunge gear |

En almindelig cykel uden gear har typisk et geartal på omkring 80. Udregningen af geartal er jo kun relevant for cykler, hvor det er klingerne og gearhjulet, der skaber de forskellige gear.

Hvis du har en cykel med to tandhjul foran, der har hhv. 50 og 39 tænder på tandhjulet, og du har gearhjul i bagkransen med tænder fra 11-23, så giver det altå god mening at få udregnet, hvilket gearinger din cykel kan køre med.

Derfor kan vi udregne geartallet. Lad os kigge på, hvordan du laver en beregning af geartallet.

## Hvordan udregner jeg geartal på en cykel?

Når du skal udregne geartallet, så skal du altså bruge diameteren på forhjulet i tommer, antallet af tænder på den forreste klinge ved pedalerne og antallet af tænder på gearhjulet ved bagkransen, som sidder ved baghjulet.

Typisk kan du aflæse på dækket, hvor mange tommer dit hjul er. For at finde antallet af tænder på dine tandhjul skal du nok igang med at tælle. Nu er du klar til at lave en beregning af dine gear.

Formel for at udregne gearing og geartal ser sådan her ud (husk beregneren længere nede, hvis du ikke selv vil sidde med lommeregner):

***

Geartal = Diameter * Klinge/Bagkrans

***

Hvis vi skal udregne geartallet for en cykel med et 27" hjul, hvor kæden lige nu står på en klinge med 42 tænder og bagerste tandhjul på 15 giver altså 75,6".

Når vi har eksemplet fra før med en cykel med udvendige gear, hvor forreste klinge var 50/39 og bagerste gearhjul var 11-23, så ligger geartallene altså mellem 48-127". Den cykel har altså både bjerggear og tunge gear.

## Hvordan beregner jeg udvekslingen i gearingen?

Udvekslingen er forholdet mellem forreste klinge og bagerste gearhjul. Det forudsættes naturligvis at forholdet mellem de to tandhjul kan udtrykkes i antallet af tænder på tandhjulene.

Formlen for at udregne udvekslingen ser sådan her ud:

***

Udveksling = Klinge/Bagkrans

***

Udvekslingen er altså en del af udregningen af geartallet. For at lave en beregning af gearingen, så ganger man altså hjulets diameter med udvekslingen.

## Hvad er det højeste og laveste gear på en cykel med udvendige gear?

Når du udregner udvekslingen, så kan du også finde ud af, hvad det laveste og højeste gear er på en cykel. Det **laveste og letteste gear** er når du vælger det mindste tandhjul forrest og det største tandhjul bagerst. Så er udvekslingen nemlig mindst.

Tilsvarende er det **højeste og tungeste gear**, når du vælger den største klinge foran og det mindste gearhjul i bagkransen bagpå.

{% include figure image_path="https://upload.wikimedia.org/wikipedia/commons/thumb/8/8d/Bicycle_mechanical_advantage.svg/1200px-Bicycle_mechanical_advantage.svg.png" caption="Gearing med udveksling mellem de forskellige tandhjul. Kilde: [Wikipedia](https://da.wikipedia.org/wiki/Gearing)" alt="gearing og udveksling på cykel" %}

## Hvilken gearing skal jeg køre med?

Der er ingen gearing der passer bedst til alle. Du skal vælge en gearing, der passer til de omgivelser, du forventer at køre i. Nogle skifter fx kassetten bagpå (altså alle tandhjulene i bagkransen), hvis de skal køre i bjerge, så den samlede gearing på cyklen bliver mindre.

Men gearingen afhænger også af, hvilken cykel du kører på, og hvordan du kører. Skal du give den gas på en racercykel, i skoven på mountainbike eller på cykelferie med familien?

Jeg kan godt selv lide at køre med relativ høj kadence, altså træde rimelig hurtigt rundt i pedalerne, mens andre måske foretrækker at træde lidt langsommere rundt.

## Gearing og geartal beregner

I denne beregninger kan du lave en beregning af din gearing og dine gear.

{% include calculate-gearing.html %}

## Geartabel: Tabel over cykel gearing

Hvis du foretrækker at slå din gearing op i en geartabel, så har jeg samlet en tabel her med forskellige gearinger. Tabellen tager udgangspunkt i, at du har et 28" hjul, men du kan selv ændre det.

Her har du et eksempel på, hvordan en geartabel ser ud for en racercykel med 26,8"" hjul.

{% include figure image_path="http://velopress.dk/wp-content/uploads/2010/02/racer_geartabel1.jpg" caption="Eksempel på geartabel for en racercykel. Kilde: [Velopress.dk](http://velopress.dk/artikler/geartabel-til-racercykel/)" alt="geartabel" %}

## Hvordan udregner jeg hvor mange meter jeg kører på en pedalomdrejning?

Geartallet kan måske være lidt svært at forstå for den enkelte. Heldigvis kan du relativt let omsætte geartallet til antal meter pr. pedalomdrejning i stedet.

Du skal bruge PI og viden om, hvordan du omregner fra engelske tommer til cm for at udregne, hvor langt du kommer på en pedalomdrejning.

Du skal bruge følgende formel (tallet udregnes også i beregneren ovenfor):

***
Meter pr. pedalomdrejning = PI * 2,54 * geartal / 100
***

{% include figure image_path="http://velopress.dk/wp-content/uploads/2010/02/metertabel.jpg" caption="Eksempel på tabel med tilbagelagt distance pr. pedalomdrejning. Kilde: [Velopress.dk](http://velopress.dk/artikler/geartabel-til-racercykel/)" alt="geartabel" %}

## Hvad er min hastighed og fart ved en bestemt kadence og gearing?

Du har sikkert oplevet, at du kører hurtigere, når du træder hurtigere i pedalerne. Antallet af gange du drejer pedalerne rundt på et minut kaldes din kadence. Ud over kadence så betyder gearingen også noget.

For at udregne præcist hvor hurtigt du kører, så kal du altså bruge gearingen og din kadence:

Du kan bruge følgende formel (eller beregneren ovenfor) til at udregne din hastighed ved en bestemt kadence og gearing:

***

kadence fart = 60 * kadence * pi * 2,54 * geartal / 100000

***

## Hvor hurtigt skal jeg træde i pedalerne for at køre en bestemt hastighed?

Hvis du har et mål om at køre en bestemt hastighed, så vil du måske gerne regne den modsatte vej? Du kender altså din gearing, og du har en drøm om at køre en bestemt hastighed. Så kan du relativt let finde ud af, hvor hurtigt du skal træde rundt.

Du skal bruge følgende formel til at udregne din kadence:

kadence = fart * 100000 / 60 * pi * 2,54 * geartal

## Konklusion

Din gearing har stor betydning for, hvor stor en fornøjelse det er at cykle. Derfor kan det være godt at udregne dit geartal, inden du køber en ny cykel.

Jeg håber du kunne bruge gearing beregningen og de forskellige geartabeller i denne artikel. Måske kaster du dig også selv ud i at lave en beregning af din gearing med en af de forskellige formler.
