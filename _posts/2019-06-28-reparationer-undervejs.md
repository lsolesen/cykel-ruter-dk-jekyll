---
title: "Reperationer undervejs"
tags:
  - cykelferie
  - gode råd
last_modified_at: 2019-06-28T16:08:57Z
---

**Man kan enten trille ud i det blå under devisen - jeg ta'r en taxa, hvis jeg punkterer, eller man kan pakke lidt reparationsgrej i cykeltasken.**

Det er klart, at du kan få mekaniske problemer på en cykelferie. Men du skal ikke lade det afholde dig fra at tage på cykeltur. Med et minimum af forberedelse klarer du langt de fleste problemer. Det vigtigste er at sørge for, at cyklen er i rimelig stand, inden du starter. Tjek at: 

- Dækkene ikke er for slidte. Få dem skiftet hvis de er for gamle.
- Gear- og bremsekabler kører let. Få dem evt. skiftet/smurt.
- Gear og bremser er justeret korrekt.
- Kæden er i god stand, smurt og tilpas stram.
- Der ikke er løse skruer på cyklen.

Hvis du ikke har mod på at sørge for disse ting, kan du få din cykelhandler til det. Han har stor erfaring med at vurdere cyklens tilstand og kan sørge for, at de rigtige ting bliver ordnet.

## Hvilket værktøj?

Hvilket værktøj og hvilke reservedele bør du tage med? Det afhænger af, hvilken cykel du har og ikke mindst af dine egne kundskaber. Overordnet kan man sige, hvis du ikke ved, hvordan man bruger værktøjet, så lad være med at tage det med. I kolonnen til højre på siden er tre værktøjspakker, du kan bruge som inspiration alt efter temperament.

Hvis uheldet er ude, må du prøve at vurdere, om du kan ordne skaden på stedet. Ellers må du prøve at finde den nærmeste cykelhandler og evt. tage bus, tog eller taxa dertil.

## Minimum pakken:

- Pumpe (vær sikker på at den passer til cyklens ventiler)
- Lappegrej
- Dækjern
- Mobiltelefon 

## Mellem pakken

Ud over minimum kan du medbringe: 

- 4+5+6 unbrakonøgler 2.5 + 8 hvis de er nødvendige til din cykel 
- Skiftenøgle eller 8+9+10+13+14+15 fastnøgler 
- Skruetrækker
- Philips skruetrækker 
- Ekstra slange
- Strips

## Den store pakke

Ud over minimum og mellem pakken, kan du medbringe: 

- Wirecutter 
- Nippelnøgle 
- Kædeskiller 
- Ekstra dæk 
- Ekstra kæde 
- Gear wire 
- Bremse wire 
- Olie 
- Gummihandsker 
- Bog: Cykelreparation fra Politikens Forlag
