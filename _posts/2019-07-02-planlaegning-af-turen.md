---
title: "Planlægning af turen"
tags:
  - cykelferie
  - gode råd
last_modified_at: 2019-06-28T16:08:57Z
toc: true
---

**Nøglen til en uforglemmelig god cykel ferie er: Planlægning og evnen til spon tant at ændre planer.**

Ud i det blå og lad os se hvad skæbnen bringer. Det kan være opskriften på en super cykelferie. De fleste har det dog bedst med et minimum af planlægning. 
Planlægning kan også være en rigtig hygge lig del af ferien. Bred kortet ud på køkken bordet og snak om tingene, lad dig inspirere og husk at sæt dig lidt ind i de muligheder, der ligger i nærheden af ruten. Det er så ærgerligt at køre forbi et smukt sted eller en spændende udstilling, bare fordi man ikke vidste, at den fandtes. Her kan du læse om nogle af de ting, der er vigtige at huske på, når du planlægger tur. 

## Afstem forventningerne 

Snak om, hvad I vil have ud af ferien – før I tager af sted. Tænk over turlængder, ter ræner, overnatningsmuligheder, bagage mængde og seværdigheder. Og vær sikker på at I er enige om, om turens væsentligste mål er præstationen eller de oplevelser, der ligger undervejs. 

## Vær realistisk! 

Vælg område og turlængde efter kørelyst og kondition. Ikke alle har lige gode ben hver dag, så der skal altid være kortere mellem overnatningsstederne, end det i højst kan køre. For mange er turen kun en succes hvis man har tilbagelagt 100 km eller mere pr. dag, for andre er det nok bare at være et nyt sted. 

## Øvelse gør mester 

Træn før ferien, så I kommer i form og lærer hinandens begrænsninger at kende. Kør et par endagsture og gerne en weekendtur, hvor tasker og andet udstyr afprøves. 

## Pak rigtigt

For meget bagage gør bakkerne længere. Tag kun det nødvendige med og pak altid i cykeltasker, så tyngden placeres lavt på cyklen. 

## Husk at stå af 

Gør som de professionelle: Planlæg hvile dage, hvor I laver noget andet end at træde i pedalerne. Tag til stranden, på museum, på bondegårdsbesøg eller... 

## Man har en plan, til man lægger en ny

Læg ikke for mange faste planer. Undersøg hellere mulighederne og vælg til og fra under vejs. Vær klar til at improvisere. Værelser kan afbestilles, og ruter kan lægges om, så der bliver tid til at nyde livet. Planen må aldrig blive en sur pligt. 

## Tjekliste til planlægningen:

1. Fastsæt mål for turen 
2. Planlæg ruten i store træk 
3. Anskaf gode cykelkort
4. Hvad skal med - og hvem skal bære det? 
5. Bestil evt. overnatning 
6. Reserver evt. plads i tog eller bus til ud- og hjemrejse 
7. Anskaf nyt udstyr i god tid og prøv det af før ferien 
8. Kør et par træningsture 
9. Gi' cyklerne et grundigt eftersyn D 
10. Pak dagen før og kør en prøvetur

<a href="https://www.partner-ads.com/dk/klikbanner.php?partnerid=28187&bannerid=59787" target="_blank" rel="nofollow noopener"> <img src="https://www.partner-ads.com/dk/visbanner.php?partnerid=28187&bannerid=59787" border="0"></a> 

