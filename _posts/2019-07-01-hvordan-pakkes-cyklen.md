---
title: "Hvordan pakkes cyklen?"
tags:
  - cykelferie
  - gode råd
last_modified_at: 2019-06-28T16:08:57Z
toc: true
---

**Man kan læsse det hele på bagage bæreren, købe cykletasker eller pakke anhængeren. Der er ingen universal pakkeløsning, men mange gode råd.**

Der er mange måder at pakke en cykel til ferieturen. Man kan købe lækre vandtætte tasker og bruge meget tid på at få placeret tingene korrekt. Eller man kan have et par plastikposer på bagagebæreren og resten i en cykelkurv på styret. Det er op til dig selv. Der er ikke noget, der er mere rigtigt eller forkert. Men der er noget, der er mere hensigtsmæssigt end andet. 

## Cykeltasker

Normalt pakker man i et par cykeltasker. Cykeltaskernes største forcer er, at de er lette at montere, sidder godt fast og giver et lavere tyngdepunkt end bagage stablet oven på bagagebæreren. Jo lavere tyngde punkt, jo lettere er cyklen at styre. To store cykeltasker bag på cyklen giver god plads, og en lille styrtaske til småting som kort, solbriller og kamera er super praktisk. 

Skal I have meget udstyr med f.eks. til telt turen, så pas på at taskerne ikke bliver for tunge. Lav en prøvepakning med al baga gen og prøv en tur på cyklen. Hvis du op lever, at den er svær at styre, har du sikkert pakket for tungt bagpå cyklen. Så må du supplere med fortasker. Fortasker monteres på en forbagagebærer, hvor især lowrider typen er velegnet til tasker. 

## Køb af cykeltasker

Cykeltasker fås i mange kvaliteter - regn med, at pris og kvalitet følges ad. Før du køber, skal du tjekke, om taskens kroge kan indstilles, så de passer til din bagagebærer. Styrtasken bør monteres på et særligt klik beslag, så den er nem at tage med. Tænk også på om taskerne er vandtætte, det gør det noget lettere at pakke. 

Når du pakker i cykeltasker, kan du prøve på at sortere tingene lidt. Hav fx køkkengrej og mad i højre fortaske, og de ting du skal bruge i løbet af dagen som denne bog, regn tøj, kamera, pung og lign. i venstre fortaske osv. Det gør det meget lettere at finde rundt i taskerne, og du slipper for at hive al for mange ting ud på jorden, når du skal finde noget. Prøv også at pakke "lodret" i stedet for "vandret". Når du sætter tingene ned i tasken lodret, kan du se det meste, bare du åbner tasken. Endelig skal du tage hensyn til balancen. Bagtaskerne bør veje ca. lige meget og fortaskerne ligeså. 

<a href="https://www.partner-ads.com/dk/klikbanner.php?partnerid=28187&bannerid=59787" target="_blank" rel="nofollow noopener"> <img src="https://www.partner-ads.com/dk/visbanner.php?partnerid=28187&bannerid=59787" border="0"></a>
