---
title: &title "Cykeltøj til kvinder - udstyrsguide til vinteren"
seo_title: "Cykeltøj til kvinder - udstyrsguide til vinteren på cyklen"
description: "Vi guider dig igennem det nødvendige cykeludstyr til vintermånederne og klæder dig på, så du igen kan nyde alt hvad det danske cykellandskab har at byde på. "
permalink: /cykeltoej-til-kvinder/
language: da
header:
  teaser: https://images.unsplash.com/photo-1483895868547-90ebabe4819f?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: *title
tags:
  - cykeludstyr
  - cykeltøj
category:
  - Udstyr
last_modified_at: 2021-07-23T12:21:26Z
author: nikolai.jauk
---

Vi har i den seneste tid bevæget os ind i vintermånederne. Dagene bliver kortere, temperaturen holder sig på et konstant lavt niveau og motivationen for at hoppe i cykeltøjet forringes betydeligt. Det hele bliver en smule mere gråt og derfor skal udstyret opgraderes, så cykelruterne er klar til at blive indtaget.

Mange mister i disse måneder motivationen til at begive sig ud på jernhesten velvidende omkring den kulde og de hårdføre forhold der venter.

Det kan dog løfte glæden og motivationen ved cykling på ny, hvis man er korrekt klædt på og forberedt til de ændrede forhold. Vi guider dig igennem det nødvendige cykeludstyr til vintermånederne og klæder dig på, så du igen kan nyde alt hvad det danske cykellandskab har at byde på.

## Cykeludstyr - hvad skal jeg huske?

Der findes uendeligt mange forskellige muligheder når det kommer til cykeltøj. I forhold til vintertræning, foregår træningen typisk i flere lag, hvor du også kan benytte dit sommertøj som en del af beklædningen. Dog skal vigtigheden af, at være ordentligt påklædt til vinteren slet ikke undervurderes.

For at sætte det i perspektiv, går en velfungerende og normal person ikke ud i frost og kulde i t-shirt - på samme måde skal man være forberedt når man sætter sig op på cyklen og påbegynder sin rute i vinterperioden.

For at sikre at du er helt dækket ind og opmærksom på alle de nødvendige informationer, guider vi dig til hvilken type cykeludstyr du skal have på plads og hvordan du opnår den bedst mulige forberedelse til cykling.

## Cykelshorts til kvinderne

Under normale omstændigheder sætter man nødvendigvis ikke cykelshorts i forbindelse med vintertræning og særligt kolde og mørke cykelture. Cykelshorts er dog en essentiel del af dit vinteroutfit og skal typisk placeret uden på et par lange cykelbukser i bestræbelsen på at opnå øget komfort på sadlen og ekstra beskyttelse mod kulden.

Cykelshorts kan både fungere med eller uden pude, men det er i høj grad vigtigt at være bevidst omkring, at cykelbukser typisk fungerer som et komplementært stykke udstyr til netop cykelshorts - særligt om vinteren.

Cykelshorts til kvinder er tilmed udviklet specifikt til, at skabe den fornødne støtte for de kvindelige former ved at tilføje støttepuder og ændre på selve designet. Er du interesseret i at finde inspiration til cykeltøj specielt rettet mod kvinder, kan du med fordel besøge [Velochicks](https://velochicks.com/?utm_source=cykelruter.dk&utm_medium=referral&utm_campaign=leads), der specialiserer sig i cykeltøj og udstyr til kvinder.

De fleste cykelshorts, særligt til kvinder, produceres uden seler, men kommer istedet med en elastik, der har til mål at holde dem på plads uden overhovedet at stramme eller være til gene for udførelsen eller de andre stykker tøj. I den forbindelse er det vigtigt, at have øje for hvilken type cykeltøj du har på under dine cykelshorts, da det nødigt skal virke som hverken et forstyrrende eller irriterende element, når du påbegynder din yndlingsrute i det naturskønne Danmark.

Cykelshorts er dog ikke den eneste mulighed for benbeklædning til vintertiden. Du kan også med fordel erhverve dig et par lange cykelbukser, der både kan fungere som enkeltstående beklædning, men også kan suppleres med dine normale cykelshorts. Samtidig kan begge produkter anvendes til andre sportsfokuserede aktiviteter såsom løb, fitness mv.

## Cykeltrøje dame

Et af de vigtigste aspekter i forbindelse med cykling om vinteren er, at være klædt ordentligt på og minimere chancen for at fryse. Det er derfor yderst vigtigt ikke kun at være forberedt på den nederste del af kroppen, men også have styr på overdelen.

Cykeltrøjen er det yderste lag af beskyttelse for vind, blæst og regn og har derfor til opgave at holde dig tør og holde varmen inde. Det vigtigste er især, at du opnår en form for isolering, hvor diverse undertrøjer og sportstrøjer kan fyldes på indenunder.

Cykeltrøjer kan desuden fås i mange forskellige farvekombinationer, endda med indbyggede reflekser i forsøget på at undgå uheld i vinterens mørkere stunder, og i diverse forskellige størrelser. Det er dog enormt væsentligt, at du finder en tætsiddende cykeltrøje, da den hermed ikke flyver rundt og er medvirkende til gene. Det er dog også som regel en gripper bag på trøjen og hvis den er for løs kan trøjen risikere at kravle op og bidrage til ubehag.

Det er samtidig ikke gået nogens næse forbi, at der er forskel mellem pasformen på henholdsvis mande og kvindetøj. Det er i den forbindelse hensigtsmæssigt at erhverve sig en tilpasset trøje specielt til kvinder med hensyn til både praktiske forhold og det æstetiske udtryk. Et andet lille tip er at huske at tjekke for eventuelle lommer bag på trøjen, hvor diverse energibarer eller læskende drikke kunne placeres. Det giver lidt ekstra overskud og energi til turen!

## Cykelhandsker til vinter

Foruden cykelshorts, cykelbukser og cykeljakke, er der andre ting der kan gøre cykelturen om vinteren en anelse sjovere. En af de ting, der især er at foretrække, er cykelhandsker for at beskytte hænderne mod den bidende kulde. Har du endnu ikke den store erfaring med cykling, kan det samtidig være en god ide at købe nogle handsker, der enten inkluderer en pude eller gel, da man efter en lang cykeltur kan være udmattet og få ondt i hænderne.

Cykelhandsker kan desuden fås i forskellige varmeniveauer, så du kan skifte alt afhængigt af temperaturen. Enkelte cykelhandsker har tilmed samlet flere fingre i små lommer, så man er ekstra godt dækket ind, selvom vind, frost og kulde huserer udenfor.

Med alt denne nye information in mente, er du klar til at indtage de danske cykelruter med et smil velvidende omkring, at du er både i fysisk god form og har den korrekte påklædning til at begive dig ud på en længere tur. Leder du efter inspiration til cykelruter i Danmark, kan du passende besøge denne side og kigge efter en [cykelrute der passer perfekt til dig](/cykelruter-danmark/) og dine lyster.
