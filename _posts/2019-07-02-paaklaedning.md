---
title: "Påklædning til cykelturen og cykelferien"
permalink: /paaklaedning/
category:
  - Udstyr
tags:
  - cykelferie
  - gode råd
last_modified_at: 2019-06-28T16:08:57Z
toc: true
excpert: "Hvilket cykeltøj skal jeg vælge, når jeg tager på cykelferie og cykeltur?"
sidebar:
  nav: bikes
header:
  overlay_image: https://images.unsplash.com/photo-1508789454646-bef72439f197?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1567&q=5
  teaser: https://images.unsplash.com/photo-1508789454646-bef72439f197?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=5
  caption: "Photo by Kay Liedl on Unsplash"
  overlay_filter: 0.2
---

**Man kan sagtens cykle i almindeligt tøj, bare det ikke strammer. Men typisk er det mere behageligt at køre med rigtigt cykeltøj - som minimum et par cykelbukser.**

Cykelferien bliver bedre, hvis man er klædt rigtigt på. Så er der ikke noget tøj, der snerrer og strammer eller blafrer efter en. Som mini mum bør man anskaffe sig et par cykelbuk ser med indlæg. De gør simpelthen underværker for bagdelen, når man sidder i sadlen. Ellers handler påklædning mest om at klæde sig på efter lag på lag princippet. Så kan du nemt tage et lag tøj af eller på i løbet af dagen alt efter vejr og vind.

## Tæt til kroppen og vindmodstand

Princippet for cykeltøj er, at det skal sidde tæt til kroppen for ikke at flagre og give unødvendig vindmodstand. En cykeltrøje er for det meste lavet af kunststof, der kan transportere sveden væk fra kroppen. Cykeltrøjer har praktiske lommer bagpå, hvor man kan have lappegrej, forplejning m.m. En decideret cykelvindjakke er også tætsiddende og ofte med baglommer. Men almindelige t-shirts eller vind jakker kan naturligvis sagtens bruges. Det er helt op til den enkelte.

## Cykeltøj og regnvejr

Ingen ønsker regnvejr på cykelferien. Men skal man cykle i Danmark, er det svært at forestille sig bare en uges tid uden en byge, så man er nødt til at have regntøj med.

Når man cykler i regntøj, opstår der fugt fra sved og kondens på indersiden af regntøjet. Der findes såkaldt åndbart regntøj, der fjerner noget af problemet. Denne type regntøj er nemlig forsynet med mikroskopiske huller, som lader vanddampen passere, men holder regndråberne ude. Det er dog vigtigt ikke at have for meget tøj på under regnjakken, ellers bliver man svedig alligevel. En ekstra fordel ved dette regntøj er, at det også er behageligt at have på, når det ikke regner.

Der findes også regntøj, der bare holder regnen ude. Det er en del billigere end det åndbare regntøj, men til gengæld må man finde sig i at blive noget mere våd indefra.

Regntøj, der er designet til at cykle i, har ekstra lange ærmer og ekstra længde i ryg gen. Bukserne skal have god plads omkring bagen og knæene. Der må ikke være for meget benvidde nederst, da bukserne så let kommer ind i kæden. Før køb er det en god idé at prøve regntøjet og så strække armene frem og løfte knæet højt for at se, om tøjet stadig passer.

Jeg har skrevet lidt om, hvordan du kan [undgå at svede, når du cykler](/undgaa-sved/). 
Du kan tjekke meget mere [udstyr til cykelturen her](/cykeludstyr/).

## Samarbejdspartnere

{% assign ads = site.data.advertisers | where: "tags", "featured" | sort: "image_path" %}

{% include gallery array=ads %}
