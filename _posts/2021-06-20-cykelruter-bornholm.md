---
title: &title "Cykelruter på Bornholm: 8+ turforslag til cykelferien"
seo_title: "Cykelruter på Bornholm: 8+ turforslag til cykelferien [Kort]"
description: "Bornholm har mange gode cykelruter. Jeg har samlet de bedste ruter til en cykeltur og cykelferie på Bornholm. Bonus: Find de bedste cykelkort over Bornholm."
permalink: /cykelruter-bornholm/
language: da
header:
  overlay_image: https://images.unsplash.com/photo-1556883803-7492e7505170?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1920&q=80
  teaser: https://images.unsplash.com/photo-1556883803-7492e7505170?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=80
  caption: *title
tags:
  - banestier
  - Bornholm
category:
  - Cykelruter
last_modified_at: 2021-06-18T12:21:26Z
scanmaps:
  - image_path: https://www.scanmaps.dk/media/catalog/product/cache/2/image/650x650/9df78eab33525d08d6e5fb8d27136e95/c/y/cykelkort_forside_bornholm.jpg
    url: https://www.scanmaps.dk/0251d64?G=020
    alt: "Cykelkort #8 Bornholm"
    title: "#8 Bornholm"
    rel: sponsored nofollow noopener
---

Du kan finde nogle helt utrolig smukke cykelruter på Bornholm. De fleste af cykelruterne er i sikker afstand biler og trafik, de er afvekslende, og der er ikke så lang afstand mellem rigtig gode oaser, som du kan nyde på cykeltur på Bornholm.

## Cykelferie på Bornholm

En cykelferie på Bornholm er for alle. Bornholm er en attraktiv ø at holde ferie på, og både familier, cykelentusiaster og nybegyndere på cyklen kan få en rigtig dejlig oplevelse på øen.

Bornholms smukke cykelruter går helt fra Dueodde i syd til Hammeren i nord. Kyststrækningen på Bornholm er kun 105 kilometer lang, men det er pakket med cykeloplevelser.

Du kommer til at cykle ei en afvekslende natur, hvilket gør en cykelferie på Bornholm til noget helt særligt.

Bornholm har anlagt skiltede cykelveje og cykelstier på over 230 kilometer rundt på hele øen, hvilke giver unikke muligheder for at cykle rundt på øen.

Cykelruterne fører dig forbi den storslåede bornholmske natur og de små hyggelige byer langs kysten.

## 8 forslag til cykelruter på Bornholm

Den officielle guide til [Ferieøen Bornholm](https://bornholm.info/cykelferie/) foreslår en række dejlige cykelruter på Bornholm.

Ruterne kan køres uanset om du er almindelig cyklist, som foretrækker at køre stille og rolig, eller du vil køre lidt hurtigere rundt på cykelruterne.

### Cykelrute Rønne-Rø-Helligdommen

Cykelturen fra Rønne via Nyker og Klemensker til Rø og ned til Helligdomsklipperne, hvor du kan besøge de seværdige Bornholms Kunstmuseum. Turen følger bl.a. de bornholmske jernbaners gamle tracé, så du er skærmet for trafik og for mange bakker. Turen er på omkring 18 kilometer.

### Cykelrute Rønne-Aakirkeby-Nexø

Du kan køre tværs over Bornholm på denne cykelrute. Oplev Rønne, Aakirkeby og Nexø.Cykelturen løber på en del af det gamle jernbanespor, så du kan cykle uforstyrret af biler og bakker. Fra Lobbæk til Aakirkeby følger cykelstien landevejen. Fra Aakirkeby til Nexø går cykelruten ad små biveje, hvor der kun er begrænset trafik. Turen er på ca. 32 km og den er forholdsvis flad.

### Cykelrute Rønne-Dueodde-Svaneke

Den sydlige del af Bornholm er relativt flad. Denne rute går fra Rønne mod Bornholms sydligste spids, Dueodde. Derefter cykler du videre til Svaneke på østkysten af Bornholm. Ruten er på i alt 50 km.

### Cykelrute Rønne-Hasle-Allinge

Denne cykeltur mellem Rønne, Hasle og Allinge følger en fin cykelsti fra Rønne gennem Blykobbe Plantage til Hasle og videre mod Allinge. Du kan bl.a. opleve fiskerlejerne Helligheder og Teglkås på Bornholms vestkyst. Ruten er på ca. 25 km.

### Cykelrute Rønne-Almindingen-Gudhjem

Denne rute går gennem Bornholms største skov, Almindingen. Turen går fra Rønne via Robbedale til Vestermarie. Du cykler derefter via Almindingen forbi Østerlars og til Gudhjem. Cykelruten er på ca. 31 km.

### Cykelrute – Rønne-Almindingen-Aarsdale

Du kommer til at opleve den bornholmske natur - og du kan dykke ned i historien for klippeøen. 
Turen fører dig fra Rønne til Danmarks femtestørste skov Almindingen. Derefter cykler du videre til fiskerlejet Aarsdale, som ligger på Bornholms østkyst. Cykelturen er på ca. 36 km.

### Cykelrute Allinge-Almindingen-Aakirkeby

Du starter i nord, og du cykler igen gennem Almindengen Skov til Aakirkeby, som tidligere var hovedbyen på Bornholm. Ruten er afvekslende gennem naturskov, fritliggende grundfjeld, marker og stengærder. Det er en krævende rute, da der er mange bakker.

### Cykelrute Allinge-Gudhjem-Svaneke

Her følger du kyststrækningen mellem Allinge, Gudhjem og Svaneke. Du kan cykle på Bornholms norøstkyst med udsigt over Østersøen og helt hen til Ertholmene. Cykelruten er ca. 29 km.

## Cykelruter på Bornholm til cykelrutteren

Hvis du gerne vil ud og træne på landevejsraceren på Bornholm, så kan jeg anbefale, at du kigger på [Magnus Corts ruteforslag](https://bornholm.info/mit-bornholm-paa-cykel/).

{% include video provider=youtube id=nf7hIUNeajI %}

Magnus Cort kan godt lide en kuperet rute, og han har valgt følgende forslag, som du kan læse mere om på [bornholm.info](https://bornholm.info/mit-bornholm-paa-cykel/).

Du kan finde ruteinformationerne ved at klikke på rutenavnet.

1. [Bornholm rundt, 104 km, ca. 625 hm](https://ridewithgps.com/routes/4508096)
2. [Bjergmesterskabsruten, 8 km, ca. 175 hm](https://ridewithgps.com/routes/4507992)
3. [Omkring Hasle, 39 km, ca. 350 hm](https://ridewithgps.com/routes/4509391)
4. [Omkring Gudhjem 57 km, ca. 570 hm](https://ridewithgps.com/routes/4509391)
5. [Omkring Nexø 22 km, ca. 180 hm](https://ridewithgps.com/routes/4508980)
6. [Øen rundt inde i land 85 km, ca. 570 hm](https://ridewithgps.com/routes/4509538)

## Nationale cykelruter på Bornholm

Bornholm har naturligvis også en af de nationale cykelruter. Du kan køre [Bornholm Rundt på national cykelrute 10]({% link _routes/national-rute-10-bornholm-rundt.md%}).

## Banestier på Bornholm

Bornholm har en lang række populære banestier. Det er altid en god ide at holde udkig efter banestier, hvis du skal bruge en flad cykelrute.

Banestier er børnevenlige, fordi de er relativt flade, og fordi de er fri for biler og trafik.

Så hvis du skal på cykelferie på Bornholm, så vil jeg helt sikker anbefale dig også at kigge på banestierne - ud over alle de andre skiltede ruter på øen.

Du kan finde et aktivt kort med alle banestierne på [Google Maps](https://www.google.com/maps/d/viewer?mid=1cfQNEwK3HkI5E0BNu5bSxD3D1U8&msa=0&ll=55.119245105753905%2C15.001242270507873&z=11).

Her er en liste over nogle af de gode banestier på Bornholm.

- **Rønne – Rø** Her følger du regionalrute 21. Mellem Rønne og Nyker følger du banestien 7 km, mens du fra Nyker til Klemensker cykler 5 km langs landevejen på en cykelsti. Herefter kommer du igen ind på den nedlagte jernbanestrækning og følger den 7 km til Rø. Ruten er i alt 19 km.
-**Rønne-Lobbæk**: Banestien er markeret regionalrute 21, og senere skal du følge skiltene med “Nordre Jernbanesti”. Stien er asfalteret og på 14 km.
- **Hasle Teglværksbanesti** er en del af [Nationalrute 10]({% link _routes/national-rute-10-bornholm-rundt.md%}), hvor du kan følge 3 km banesti.
- **Almindingen Banesti** er i Danmarks femtestørste skov. Banestien på 3 km er en del af regionalrute 22 på Bornholm.

De fleste af disse jernbanestier er relativt kort. Men prøv at få dem som en del af din tur på Bornholm. Det er virkelig dejligt og afslappende at køre på banestier på Bornholm.

Jeg har skrevet en mere udførlig artikel om [banestier i Danmark her]({% link _posts/2021-06-19-banestier.md %}).

## Cykelkort Bornholm

Du kommer aldrig til at fortryde, hvis du tager et godt cykelkort med til Bornholm på din cykeltur. Jeg har lavet en guide til [cykelkort over Danmark](/cykelkort/), hvor du kan se, hvilke jeg synes er de bedste kort.

Der er lavet et godt cykelkort over Bornholm, som virkelig kan holde til noget.

Kortet indeholder **national cykelrute 10 over Bornholm**. Desuden kan du se de **regionale cykelruter på Bornholm** 21, 22, 23, 24, 25 og 26.

Kortet indeholder som en ekstra bonus også informationer målrettet cyklisterne. Du kan finde rastepladser, overnatningsmuligheder, cykelhandlere, seværdigheder og turistattraktioner på Bornholm. Du kan i kortet finde alle de cykelvenlige faciliteter på Bornholm.

Du kan fx købe kortet her. Prisen er absolut overkommelig.

{% include gallery id="scanmaps" caption="Cykelkort over Bornholm med de regionale og nationale cykelruter på øen." %}
