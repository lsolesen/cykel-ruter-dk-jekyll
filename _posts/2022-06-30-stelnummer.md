---
title: &title "Guide til stelnummer på cykel (se alder og mærke)"
seo_title: "Guide til stelnummer på cykel (se alder og mærke)"
description: "Alle cykler har et stelnummer. Stelnummeret på din cykel kan hjælpe dig med at genfinde din cykel, hvis den bliver stjålet, men du kan også ud fra stelnummeret se cyklens alder og mærke."
excerpt: Alle cykler har et stelnummer. Stelnummeret på din cykel kan hjælpe dig med at genfinde din cykel, hvis den bliver stjålet, men du kan også ud fra stelnummeret se cyklens alder og mærke.
permalink: /stelnummer/
language: da
header:
  teaser: https://images.unsplash.com/photo-1469535327624-436c26d1cf1c?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: *title
tags:
  - cykeludstyr
  - udstyr
category:
  - Cykeludstyr
last_modified_at: 2022-06-27T12:21:26Z
author: lsolesen
---

Alle cykler har et stelnummer. Stelnummeret på din cykel kan hjælpe dig med at genfinde din cykel, hvis den bliver stjålet, men du kan også ud fra stelnummeret se cyklens alder og mærke.

I dette blogindlæg vil vi diskutere, hvad et cykelregistreringsnummer er, hvad det gør, og hvordan du kan finde ud af din cykels alder og mærke.

## Hvad er et stelnummer?

Når du køber en ny cykel i en cykelbutik i Danmark, følger der altid et dansk stelnummer med cyklen. Koden er en kombination af bogstaver og tal.  Tidligere var stelnummeret typisk indhugget i cykelstellet. På de nyere cykelrammer er det ofte påsat med et label, da de nye materialer i cykelrammerne ikke kan tåle indgraveringen.

Det danske stelnummersystem for cykler er et særligt system i Danmark for mærkning af cykler indført i 1942. Der blev det ifølge [Wikipedia](https://da.wikipedia.org/wiki/Det_danske_stelnummersystem_for_cykler) et krav, at alle cykelstel i landet skal mærkes med en unik kode.

## Hvad bruges et stelnummer til?

Hovedformålet med stelnummeret er at **identificere ejeren af en cykel** i tilfælde af, at den bliver stjålet. Politiet kan spore ejeren ved hjælp af stelnummeret og returnere cyklen 

Stelnummeret kan også bruges til at finde frem til **cyklens alder og mærke**. De første to bogstaver i koden angiver måned og år produktionssted, mens resten af numrene identificerer producenten.

Endelig kan du bruge stelnummeret til at **finde reservedele** til din cykel.

## Hvor sidder stelnummeret på en cykel?

**Stelnummeret på en cykel** er typisk placeret under kranken (der hvor pedalarmene er monteret), eller på siden af sadelrøret.

Det kan enten være graveret ind i stellet, eller være skrevet på et label. Et stelnummer er nødvendigt, hvis du skal have forsikret din cykel.

Hvordan finder jeg mit stelnummer kan du se i denne glimrende Youtube-video.

{% include video provider="youtube" id="8Mi4R0oKBV8" %}

## Hvordan læser jeg stelnummeret?

Stelnummeret på en cykel er bygget op omkring tre elementer, som kan aflæses i den unikke kode.

Du kan finde

- Cykelproducentens navn
- Et unikt serienummer for cyklen
- Årstal for produktionen af cyklen

Lad os tage et praktisk eksempel. Her er det godt at få hjælp fra [Wikipedia](https://da.wikipedia.org/wiki/Det_danske_stelnummersystem_for_cykler).

| Element | 1 | 2 | 3 |
|-|-|-|-|
| Beskrivelse | Fabrikantens kode | Unikt serienummer | Årstalsmærke |
| Længde | 1-4 bogstaver | 1-∞ cifre | 1 bogstav |

Ved hjælp af cyklens stelnummer kan du altid se, hvem der har bygget cyklen, og hvilket årstal den er fra.

Du kan finde fabrikanternes unikke koder på Wikipedia. Årstalsmærkerne kan du se herunder.

## Hvordan ved jeg hvilken årgang din cykel er?

Ved at se på det sidste bogstaver i koden kan du se, hvilket år cyklen blev fremstillet. Det danske stelnummersystem for cykler bruger en særlig kode til dette.

I denne tabel kan du altså slå alderen op på din cykel - eller en cykel du har tænkt dig at købe.

|A|B|C|D|E|F|G|H|J|K|L|M|N|P|Q|R|S|T|U|V|X|Z|
|:----|:----|:----|:----|:----|:----|:----|:----|:----|:----|:----|:----|:----|:----|:----|:----|:----|:----|:----|:----|:----|:----|
|1942|1943|1944|1945|1946|1947|1948|1949|1950|1951|1952|1953|1954|1955|1956|1957|1958|1959|1960|1961|1962|1963|
|1964|1965|1966|1967|1968|1969|1970|1971|1972|1973|1974|1975|1976|1977| |1978|1979|1980|1981|1982|1983|1984|
|1985|1986|1987|1988|1989|1990|1991|1992|1993|1994|1995|1996|1997|1998| |1999|2000|2001|2002|2003|2004|2005|
|2006|2007|2008|2009|2010|2011|2012|2013|2014|2015|2016|2017|2018|2019| |2020|2021|2022|2023|2024|2025|2026|

## Hvordan kan jeg tjekke om en cykel er stjålet?

For at kontrollere, om en cykel er stjålet, kan du bruge stelnummeret. Stelnummeret er unikt for hver enkelt cykel og bruges til at identificere ejeren af en cykel, hvis den bliver stjålet.

Politiet kan spore ejeren ved hjælp af stelnummeret og returnere cyklen.

## Tjek dit stelnummer i Politiets database

Du kan tjekke en cykels stelnummer i Politiets database.

{% include figure image_path="/assets/images/posts/politi-stelnummer.png" caption="På Politiets hjemmeside kan du indtaste et stelnummer og tjekke om cyklen er blevet stjålet. Tjek [Politiets database](https://politi.dk/cykler-og-koeretoejer/tjek-om-en-cykel-eller-et-koeretoej-er-efterlyst/tjek-om-en-cykel-er-efterlyst)." %}

## Hvordan melder jeg en cykel stjålet?

Hvis din cykel bliver stjålet, skal du hurtigst muligt melde det til politiet.

Du kan melde en cykel stjålet på [Politiets hjemmeside](https://politi.dk/tyveri-og-haervaerk/anmeld-cykeltyveri), men du kan også anmelde det personligt på en [politistation](https://politi.dk/kontakt-politiet/find-politistation) eller ved at ringe til 114.

{% include figure image_path="/assets/images/posts/politi-anmeld-cykeltyveri.png" caption="På Politiets hjemmeside kan du melde en cykel stjålet." %}

Hvis du vil anmelde en stjålet cykel, skal du oplyse dit navn, din adresse og det unikke stelnummer på din cykel. Derfor er det vigtigt at registrere dit stelnummer, så snart du anskaffer dig en ny cykel. Du kan også gemme registreringsnummeret på din telefon, så du altid har det til rådighed.

Kontakt dit forsikringsselskab så hurtigt som muligt efter tyveriet, og informer dem om, at din cykel er blevet stjålet.

## Stelnummer på en cykel købt i udlandet?

Der vil ikke være noget dansk stelnummer på cyklen, hvis du har købt den i et andet land eller via en udenlandsk webshop.

Det kan være et krav fra dit forsikringsselskab, at de kun vil forsikre cyklen, hvis der er et stelnummer på cyklen.

Du kan få et **politistelnummer** ved at kontakte din lokale politistation. Et politistelnummer er en mærkat, du kan sætte på cyklen. 

Hvis din forsikring kræver, at stelnummeret skal væer hugget ind i stellet, så kan din lokale cykelhandler sikkert hjælpe med det.

På de nye carboncykler kan man ikke indgravere stelnummeret. Hvis du gerne vil sikre dig, at politstelnummeret bliver godt siddende, så kan du klistre mærkaten på og forsegle det med lak efterfølgende.

## Konklusion

I denne artikel har du lært om betydningen af stelnummere på cykler, og hvordan du kan bruge dem til at kontrollere, om en cykel er stjålet eller ej. Du har også lært, hvordan du anmelder en stjålet cykel til politiet.

Husk at registrere dit stelnummer, så snart du køber en ny cykel. På den måde er du bedre sikret, hvis din cykel bliver stjålet.
