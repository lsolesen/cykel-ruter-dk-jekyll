---
layout: single
title: "15 tips og råd til cykelturen og cykelferien"
seo_title: "15 tips og råd til cykelturen og cykelferien fra en ekspert"
permalink: /raad-til-cykelturen/
category:
  - Planlægning
tags:
  - forberedelse
  - cykelkort
  - cykelguide
last_modified_at: 2020-06-04T16:59:01Z
header:
  overlay_image: https://c.pxhere.com/photos/c2/2b/cyclists_uphill_training_cycling_bike_tour_nature_sport-411405.jpg!d
  teaser: https://c.pxhere.com/photos/c2/2b/cyclists_uphill_training_cycling_bike_tour_nature_sport-411405.jpg!d
  caption: "Tips og råd til cykelturen. [Pxhere](https://pxhere.com/da/photo/411405)"
  overlay_filter: 0.2
toc: true
author_profile: true
author: lsolesen
cykelmekaniker:
  - image_path: https://imgcdn.saxo.com/_9788717044654/0x500
    alt: "Cykelreparation"
    title: "Cykelreparation"
    excerpt: "Cykelreparation dækker alt lige fra lapninger og daglig vedligeholdelse til avancerede teknikker til hjulopretning og justering af gear eller bremser på din mountainbike."
    url: "https://www.partner-ads.com/dk/klikbanner.php?partnerid=28187&bannerid=43264&htmlurl=https://www.saxo.com/dk/cykelreparation_per-henrik-brask_indbundet_9788717044654"
    btn_label: "Læs mere"
    btn_class: "btn--success"
    rel: sponsored nofollow noopener
---

Jeg elsker at tage på cykeltur, og jeg vil rigtig gerne have selskab af familien. Her har jeg samlet nogle af de tips, jeg bruger for at give medvind på cykelturen og cykelferien.

**De bedste tips og råd til din cykelferie og cykeltur er: afstem forventningerne, planlæg cykelferien sammen, begræns oppakningen (du behøver mindre tøj og toiletgrej, end du tror) og bare kast jer ud i  det. Desto mere du tager med, desto hårdere bliver turen. Lav en prøvetur med al oppakningen og kast jer ud i et dejligt eventyr.**

Hvis du ikke er vant til at tage på længere cykelture eller cykelferier, så stram cykelhjelmen til og læs videre. Og husk i øvrigt at beholde hjelmen på, når du sætter dig i sadlen og begiver dig ud på cykelturen.

## 1) Planlæg cykelruten og hav et kort med

Når du skal på cykeltur, så er det en rigtig god ide at have et mål. Især på længere cykelture og -ferier får du en meget bedre oplevelse, hvis du planlægger lidt på forhånd.

Så få fat i et cykelkort, hvor du kan se de skiltede [cykelruter](/cykelruter-danmark/). Fordelen ved at prioritere skiltede cykelruter er, at man netop har gjort sig umage med, at cyklisterne har en god oplevelse på disse ruter.

Jeg har skrevet en artikel om, [hvilke kort der dækker cykelruterne i Danmark](/cykelkort/), og i den artikel er der et rigtig godt fif til at holde dig på ruten, så [tjek det ud](/cykelkort/).

Inden I tager afsted er der flere spørgsmål at besvare:

- Hvor skal I cykle hen?
- Hvor langt skal I cykle om dagen?
- Skal vi cykle alle dage?
- **Er cyklerne overhovedet klar?** Har du fået servicetjekket den for nylig? Jeg er engang kommet afsted på en cykel, hvor dækkene nærmest var mørnet. Det kostede en del lapninger undervejs.
- **Skal I booke overnatning?** I højsæsonen kan der være fyldt på mange vandrehjemmene og bed & breakfast. Du kan også udnytte den lokale turistinformation til at få flere muligheder. Jeg har flere gange selv brugt [AirBnb](/go/airbnb/){: rel="sponsored nofollow noopener" } og været rigtig glad for det. Hvis du bruger mit [link til AirBnb](/go/airbnb/){: rel="sponsored nofollow noopener" } får du op til 303 kroner til din første rejse.

## 2) Afstem forventningerne

Det kan virkelig betale sig at sætte sig ned og planlægge turen sammen. Er I sikker på, at I har samme tur i tankerne. Vær sikker på at I alle har samme tur i tankerne. Nogle af de næste råd hjælper dig med at vælge om, hvor langt I kan køre og hvor meget bagage, I skal slæbe på.

Hvis I har styr på aftalerne og forventningerne, så kan I få en rigtig god oplevelse med turen. Ellers kan I risikere at jere oplevelse bliver meget forskellig.

## 3) Test formen på en mindre cykeltur

Du får klart den bedste oplevelse på en længere cykelferie og cykeltur, hvis du har prøvet nogle træningsture inden ferien.

Hvis I pakker cyklerne med alt det udstyr og bagage, I forventer at tage med, så får I en god fornemmelse for, hvor hurtigt I kan cykle, når I har bagage med.

Det er godt at lave en mini-cykelferie, så I får afprøvet forventningerne til hinanden, og fundet ud af, hvor langt I kan cykle.

## 4) Afstem hvor langt kan I køre?

Min erfaring er at voksne cykler mellem 10-15 km i timen med bagage og pauser, mens det på længere ture måske er 5-10 km med børn under 8 år. Det er vigtigt at afstemme forventninger til, hvor langt I kan køre inden I tager afsted.

Når I planlægger turen, så husk at planlægge etaperne efter den svageste i gruppen. I skal også sætte god tid af til det uforudsete, fede oplevelser eller irriterende punkteringer (som I formentlig ikke kan undgå på en længere tur).

Jeg har skrevet en anden artikel om, hvor langt [børn kan cykle](/barn-cykle-langt/), men der er jo stor forskel på børn, så det er godt selv at afprøve det.

## 5) Sørg for provianten og småsnacks

Danmark er et fantastisk cykelland, og der er ikke langt mellem købmænd, kiosker eller supermarkeder, hvor du kan købe lidt brændstof til turen eller få fyldt din drikkedunk. Læg også mærke til at de fleste kirker har toiletter og steder, hvor man kan fylde frisk vand i drikkedunken.

Det er rigtig smart at have en drikkedunkholder på cyklen. Så er drikkedunken let tilgængelig, og du risikerer ikke at vandet ender i cykeltasken i stedet for i maven.

Jeg har altid nogle elektrolyt-brusetabletter med, så man kan holde saltbalancen i kroppen. Desuden har jeg nogle reservesnacks (fx Rawbites som jeg er ret vild med) gemt, hvis vi pludselig ender i en situation, hvor nogle bliver ekstra trætte, eller der var længere mellem kioskerne end forventet.

## 6) Pak cyklen rigtigt

De første gange jeg skulle pakke min cykel til en længere tur, så synes jeg, at det var rigtig svært.

Jeg har ofte fået pakket for meget på cyklen. Det virkede som en god ide, mens jeg pakkede, og det gik også rigtig fint, mens jeg cyklede rundt på parkeringspladsen med det. Men da de første bakker så ramte på cykelturen, så var det meget tydeligt, at cyklen var blevet meget tung.

Da jeg så kom hjem fra turen igen og gennemgik alt det tøj, jeg alligevel ikke fik brugt undervejs.

Hvor meget bagage du har med afhænger naturligvis meget af, hvordan du gerne vil bo på cykelturen. Hvis du selv skal have telt og soveposer med, så kommer det hurtigt til at fylde meget.

Overnatter du i hytter, [AirBnb\*](/go/airbnb/), bed & breakfast eller lignende, så kan du spare meget bagage.

Uanset hvad så prøv at begrænse din bagage. Som en tommelfingerregel, så er 10-15 kg det maksimale, jeg plejer at tage med. Jeg bruger en cykeltrailer, og hvis jeg har brug for mere plads, så har jeg cykeltasker på bagagebæreren. Jeg forsøger at undgå at have en rygsæk på ryggen, fordi jeg helst ikke vil svede for meget på turen.

Hvis du vil læse endnu mere om at pakke cyklen, så har jeg skrevet en oversigt over, [hvordan du pakker din cykel](/hvordan-pakkes-cyklen/) til turen. Læs hele min [pakkeliste til cykelturen her](/pakkeliste/).

## 7) Gennemgå jeres cykler grundigt inden cykelferien

Det er virkelig vigtigt, at jeres cykler er klar til turen. I behøver ikke investere i nyt udstyr for at komme på cykeltur. Men hvis dækkene er tyndslidte, bremserne dårlige, kæden rusten, så bliver det bare ikke det samme.

Så hvis I ikke selv kan gennemgå cyklen, så må den lige en tur til serviceeftersyn hos cykelmekanikeren. Du kan også lære det selv ved at søge på Youtube eller ved at læse denne bog:

{% include feature_row id="cykelmekaniker" type="left" %}

Det er dumt at cykle med forkerte indstillinger på cyklen. Hvis sadlen fx sidder for lavt, så bliver man virkelig træt i lårmusklerne. Hvis den sidder for højt, så får du hurtigt ondt i numsen.

Tag unbrakonøgler og værktøj med på turen, så du kan ændre indstillingerne undervejs.

## 8) Husk reglerne for cyklen

Du skal have noget bestemt udstyr på cyklen. Du får dem lige hurtigt her i en afkrydsningsliste.

- [ ] En ringeklokke
- [ ] en hvid refleks, der er synlig forfra
- [ ] Gule reflekser på pedaler
- [ ] En gul refleks på hvert hjuls eger (eller hvide reflekterende dæk- eller fælgsider)
- [ ] En rød refleks, der peger bagud.
- [ ] Efter mørkets frembrud skal du have en hvid eller gulligt lysende forlygte og en rød baglygte på cyklen.

Hvis du kører med en tohjulet cykelanhænger skal den have følgende:

- [ ] To hvide reflekser foran
- [ ] To røde reflekser bagpå
- [ ] To gule reflekser på hver side.
- [ ] Efter mørkets frembrud skal cykelanhængeren have en rød baglygte midt bagpå eller i venstre side.

Hvis du vil dykke ekstra ned i lovene for cykler, så Her kan du læse mere om love og regler for cyklister, så har [Cyklistforbundet skrevet lidt om det her](https://www.cyklistforbundet.dk/Alt-om-cykling/Love-og-regler).

## 9) Tjek udstyret til cykelferien

Man kan hurtigt købe sig helt fattigt i cykel- og friluftsudstyr, fordi der findes virkelig mange smarte ting. Jeg vil helt klart anbefale, at du beholder betalingskortet i lommen inden din første tur. Enten kan du låne noget eller købe noget billigt på den blå avis, så du får en fornemmelse for, hvad du har brug for.

## 10) Husk sikkerhed på cykelturen

Du skal selvfølgelig huske at have en god cykelhjelm på, hvor du får lidt luft til hovedet undervejs på cykelturen. En cykelhjelm er naturligvis ikke et lovkrav - det er bare en virkelig god ide.

Cykelpartner.dk har [mange forskellige cykelhjelme i forskellige modeller og farver. Tjek priserne](https://www.partner-ads.com/dk/klikbanner.php?partnerid=28187&bannerid=16446&htmlurl=https://www.cykelpartner.dk/cykelhjelme){: rel="sponsored nofollow noopener" }.

## 11) Tænk på komforten på cyklen

Når du skal cykle langt, så er det godt at tænke over, hvilke kontaktpunkter, du har med cyklen. Du sidder på cykelsadlen, fødderne på pedalerne og hænderne på styret. Hvis vi tager udgangspunkt i disse vigtige kontaktpunkter, så tænker jeg over følgende:

- **Gode cykelbukser eller cykelshorts skåner bagdelen** og **giver mindre ømhed**. Det er vigtigt, at dine cykelunderbukser eller indershorts ikke har irriterende søm, der kan ende med at give dig skrabesår. Du vil aldrig fortryde, at du har valgt at tage afsted i et par cykelshorts. Du kan [tjekke priser og modeller på cykelpartner.dk](https://www.partner-ads.com/dk/klikbanner.php?partnerid=28187&bannerid=16446&htmlurl=https://www.cykelpartner.dk/cykelbukser){: rel="sponsored nofollow noopener" }. Det behøver ikke at være så dyrt.
- Tænk over **hvilke sko** du vælger på turen. Cykelsko med stive såler giver den bedste kraftoverførsel til pedalerne. Fx kan bløde løbesko eller lignende godt belaste dine fødder meget på en længere cykeltur. Jeg er begyndt at cykle med rigtige cykelsko, som kan klikke fast til pedalerne. Det nyder jeg rigtig meget nu, men jeg har i 20 år kørt i helt almindelige sko.
- Et par **gode cykelhandsker** kan være guld værd, hvis du skal undgå ømme håndflader og måske en gnavende vabel. [Fri BikeShop har flere prisbillige varianter af cykelhandsker at vælge imellem](https://www.partner-ads.com/dk/klikbanner.php?partnerid=28187&bannerid=70560&htmlurl=https://www.fribikeshop.dk/cykeltoej/haender-og-foedder/cykelhandsker){: rel="sponsored nofollow noopener" }.

## 12) Påklædning på cykelturen

Ud over komforten så kan det også være en god ide at tænke over din påklædning på cyklen. Det er let at få det meget varmt eller komme til at fryse - og vejret kan hurtigt skifte.

Jeg kommer fx lige hjem fra en cykeltur, hvor det pludselig begyndte at regne undervejs, og så bliver det bare meget koldere hurtigt.

Når jeg er på cykeltur, så synes jeg, at det er svært helt at undgå at svede, selvom jeg har skrevet [nogle gode råd om, hvordan man undgår at svede på cyklen](/undgaa-sved/). Derfor har jeg altid en ekstra tør trøje med.

## 13) Find vej på cykelturen

Du skal selvfølgelig have et godt cykelkort med på din tur, så du kan finde vej. Jeg har skrevet et [grundigt indlæg om, hvad et godt cykelkort er](/cykelkort/), men jeg kan heller ikke undvære mit cykelur eller cykelcomputer.

Når I kører i landskabet, så hold øje med kirketårnene, som jeg ofte bruger som pejlemærke for at finde rundt i landskabet. Fordelen ved kirker er som nævnt også, at der er vandhaner og toiletter ved mange af dem.

Jeg tegner ofte min rute på Garmin Connect, men jeg har også tegnet en del ruter på Alltrails, som I kan se under ruterne. Der findes flere redskaber, hvor du kan tegne din rute.

Det hjælper virkelig meget undervejs, at man let kan se, om man er på rette vej uden at skulle stå af cyklen for at kigge på kort. Jeg bruger bare mit Garmin Fenix ur, men man kan også købe deciderede cykelcomputere. Fri BikeShop har [forskellige muligheder for navigation på cyklen](https://www.partner-ads.com/dk/klikbanner.php?partnerid=28187&bannerid=70560&htmlurl=http://www.fribikeshop.dk/cykeludstyr/til-dig/cykelcomputer){: rel="sponsored nofollow noopener" }. Jeg ville helt sikkert vælge noget med GPS.

Men intet slår et godt cykelkort. Jeg har skrevet om, [hvilket cykelkort jeg vil vælge i et andet indlæg](/cykelkort/). Jeg er engang kommet afsted med et bilkort i stedet, hvilket kostede en del på energien, fordi det var vanskeligt rigtigt at se afstandene.

## 14) Lav lidt let gymnastik efter turen

En hel dag på cyklen kan godt gøre dig lidt krumrygget og stiv i kroppen. Jeg plejer altid at lave lidt let gymnastik både inden vi tager afsted og inden jeg går i seng. Typisk handler det om at få bevæget ryggen i forskellige retninger, men jeg strækker også typisk lidt ud, fordi det giver mig en følelse af velvære - og jeg føler mig lidt mere fri i kroppen.

## 15) Tænk på børnene - tips og tricks

Du kan sagtens tage på cykelferie og cykeltur med børn også.

Hvis børnene er yngre kan du tage cykelanhænger med eller barnestol. Du kan også få cykelanhænger, hvor du kan have en babylift i.

Når børnene bliver ældre, så kan børnene sagtens køre rimelig langt selv. Det hele handler om, hvor øvede børnene er, og hvor stor lyst de har til at cykle. Et barn på 8 kan normalt sagtens køre 30 km, og fra 12 år kan man køre lige så langt som de voksne. Jeg har skrevet et andet indlæg om, [hvor langt børn kan cykle](/barn-cykle-langt/)?

Du skal naturligvis tænke over, hvordan cyklen passer barnet. Hvis cyklen er for stor, giver det dårlig kontrol. Hvis den er for lille bliver det hurtigt meget hårdt i benene.

Tænk i øvrigt over at have en nogenlunde let cykel, og bagagen skal naturligvis passe til barnets formåen på cyklen. Når du har børn med, så bliver pauserne og tid til uforudsete hændelser endnu vigtigere i planlægningen.

### Transport af børn på cykel

Er du over 15 år må du have op til to børn under 8 år på din cykel. I cykelanhængere der er særligt beregnet til børn, må du transportere op til to børn uanset alder. Hvad enten børnene sidder foran, bagpå eller i cykelanhænger, skal de altid være fastspændt.

Du kan også spænde en halvcykel på din cykel.

Jeg har skrevet et mere dybtgående indlæg om at [have børn med på cykeltur og cykelferie](/boern-paa-cykelferie/).

{% comment %}

## 16) Smil til verden og den smiler tilbage

Derudover er det værd at huske at man kommer langt med et smil og et venligt ord. Sig gerne hej når du passere eller bliver passeret. Snak gerne med folk, det kan jo være de har et fantastisk tip til andre steder at besøge på cykel.

{% endcomment %}

## Flere råd

Hvis du har flere råd, så del dem endelig i kommentarerne. Husk også at tjekke vores guide til at få [valgt det rigtige cykelkort til din cykeltur i Danmark]({% link _posts/2020-06-04-cykelkort.md %}).
