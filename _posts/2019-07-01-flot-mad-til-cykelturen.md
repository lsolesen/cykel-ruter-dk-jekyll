---
title: "Flot mad til cykelturen"
tags:
  - cykelferie
  - gode råd
last_modified_at: 2019-06-28T16:08:57Z
toc: true
---

**Man tager en cyklist, en primus, en dansk sommerdag og nogle gode råvarer - og så kan man trylle flot og velsmagende mad frem til cykelturen.**

Pak dåseleverpostejen og pulverkartoffel mosen langt væk og få inspiration til let og lækker mad lavet i det fri. Mad, der taler til sanserne. 

## Få og gode råvarer

Det handler om få og gode råvarer og om at turde tro på, at det ikke er så svært. Meget kan lade sig gøre på en primus med en enkelt gryde eller to eller sågar over bål. 

Det italienske køkken er rigtig godt at lade sig inspirere af, når der skal laves mad til cykelferien. Deres mad er nemlig enkel med få og gode råvarer. Og vælger man en pasta ret, er der tilmed masser af de langsomme kulhydrater i, der er gode at spise, når man bevæger sig meget. 

## Olivenolie, hvidløg og pesto

Når man er af sted på cykeltur, er det vigtigt med nogle enkle råvarer, der ikke kræver køleskab eller nogle, man nemt kan købe hos den nærmeste købmand. 

Det er en god idé at tage nogle få basisva rer med hjemmefra. Noget, der kan pifte forskellige retter op. Tag f.eks. en flaske god koldpresset olivenolie med, et stort hvidløg, et glas god pesto, og så naturligvis salt og peber. Så kommer du langt. De friske kryd derurter, der hører hjemme i alt slags mad, kan du ofte købe langs vejen eller hos den lokale købmand, nogle kan du også finde i naturen. Pestoen kan bruges direkte på friskkogt pasta, på kartofler eller på dag gammelt brød, du rister med lidt olie på panden, og hvidløget kan pifte stort set alt op. Man skal bare kaste sig ud i det. 
