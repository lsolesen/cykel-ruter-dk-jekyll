---
title: &title "Danmarks højeste bjerge: Top 10 [2021]"
permalink: /danmarks-hojeste-bjerge/
language: da
header:
  teaser: https://upload.wikimedia.org/wikipedia/commons/7/76/Ejer-bavneh%C3%B8j-2004.jpg
  caption: *title
tags:
  - bjerge
category:
  - Inspiration
last_modified_at: 2021-05-17T18:21:26Z
feature_row:
  - image_path: https://imgcdn.saxo.com/_9788755912908/0x500
    title: "Danske Bjerge"
    alt: "Danske Bjerge"
    excerpt: "_Danmarks bjerge. Fra det laveste til det højeste punkt_ er en utrolig flot og oplysende bog med over 500 farverige fotos. Bogen giver en indsigt i landets 117 bjerge, fra Harehøj på 3 meter til Danmarks højeste punkt, Møllehøj. Hvert bjerg er beskrevet med historiske oplysninger, fakta og lokale anekdoter, som gør bogen hyggelig, underholdende oplysende at læse i."
    url: "https://www.partner-ads.com/dk/klikbanner.php?partnerid=28187&bannerid=43262&htmlurl=https://www.saxo.com/dk/danmarks-bjerge_roger-pihl_haeftet_9788755912908"
    btn_label: "Læs mere"
    btn_class: "btn--success"
    rel: sponsored nofollow noopener
---

Jeg har samlet en liste over de højeste bjerge i Danmark. Her kan du få helt styr på Danmarks toppe og finde ud af, hvor de ligger i landet.

Men selvom det handler om tal og videnskab, når man skal finde de højeste punkter i Danmark, så skal du være opmærksom på kriterierne for listen.

Men lad os først gå direkte til listen over de højeste toppe i Danmark.

Du vil sikkert også gerne vide, hvad det højeste bjerg i Danmark er?

{% include figure image_path="https://upload.wikimedia.org/wikipedia/commons/7/76/Ejer-bavneh%C3%B8j-2004.jpg" caption="Ejer Bavnehøj er en del af Ejer Bjerge sammen med bl.a. Møllehøj, som er Danmarks højeste punkt, og derfor det højeste bjerg i Danmark med 170,86 moh. Billede fra [Wikipedia](https://da.wikipedia.org/wiki/Ejer_Bavneh%C3%B8j)." alt="ejer bavnehøj og ejer bjerge" %}

## Danmarks 20 højeste bjerge

[Danmarksbjerge.dk](https://danskebjerge.dk/dansktop.htm) har samlet de 20 højeste toppe i Danmark.

Listen er lavet med udgangspunkt i naturlige terrænpunkter. Menneskeskabte høje er altså fratrukket højdeangivelserne. Fx er der på Yding Skovhøj og Ottehøj gravhøje.

Listen over de højeste bjerge er næsten identisk med den Roger Pihl har lavet i bogen Danmarks Bjerge.

Møllehøj har fået en førsteplads på listen. Møllehøj er en del af Ejer Bjerge, som også tæller Ejer Bavnehøj.

1.  Møllehøj - Ejer, Jylland : 170,86 moh
2.  Yding Skovhøj - Yding, Jylland : 170,77 moh
3.  Rye Sønderskov - Gl. Rye, Jylland : 162,5 moh
4.  Rytterknægten - Vestermarie, Bornholm : 162 moh
5.  Himmelbjerget - Gl. Rye, Jylland : 157 moh
6.  Them Bavnehøj - Them, Jylland : 153 moh
7.  Sorring Loddenhøj - Sorring, Jylland : 148 moh
8.  Aborrebjerg - Møns Klint, Møn : 143 moh
9.  Ravnebakke - Vestermarie, Bornholm : 142 moh
10. Brande Krat - Them, Jylland : 141 moh
11. Ottehøje - Bryrup : 140,5 moh
12. Tranebjerg - Kollemorten, Jylland : 138 moh
12. Bavnen - Kollemorten, Jylland : 138 moh
14. Agri Bavnehøj - Agri, Jylland : 137 moh
15. Møgelbjerg - Addit, Jylland : 137 moh
15. Møllebjerg - Lindeballe, Jylland : 137 moh
17. Knøsen - Dronninglund, Jylland : 136 moh
18. Kongsbjerg - Møns Klint, Møn : 135 moh
19. Lindeballe Skov - Lindeballe, Jylland : 133 moh
20. Bavnehøj - Brædstrup, Jylland : 133 moh

På [Danmarksbjerge.dk](https://danskebjerge.dk/dansktop.htm) er der en grundig gennemgang af baggrunden for de enkelte højdeangivelser, hvis du er interesseret i yderligere informationer.

Jeg har taget udgangspunkt i den liste, da det er den liste, der er opdateret for nylig.

## Hvordan finder man de højeste bjerge i Danmark?

Når du skal finde de højeste punkter i Danmark, så skal du først have defineret, hvad et punkt er.

[Danskebjerge.dk](https://blogsbjerg.danskebjerge.dk/2013/06/16/hoje-punkter-kraever-grovsortering-143/) foreslår, at der skal være en geografisk spredning på punkterne på mindst 2 kilometer, hvis en top skal tælles med.

[Roger Pihl](https://www.partner-ads.com/dk/klikbanner.php?partnerid=28187&bannerid=43262&htmlurl=https://www.saxo.com/dk/danmarks-bjerge_roger-pihl_haeftet_9788755912908){: rel="sponsored nofollow noopener" } foreslår i Guide til Danmarks Bjerge, at toppene skal opfylde tre kriterier:

1. Toppene skal have et navn.
2. Toppene må ikke være "samlet i den umiddelbare nærhed".
3. Der skal være "et vist fald" imellem toppene.

Kort- og Matrikelstyrelsens opmålinger på de officielle kort gælder jordpunkter. Det betyder, at punkterne ikke nødvendigvis er naturlige terrænpunkter.

[Danskebjerge.dk](https://blogsbjerg.danskebjerge.dk/2013/06/16/hoje-punkter-kraever-grovsortering-143/) skriver:

> Dette forårsager en lille skævhed, for Møllehøj, Yding Skovhøj og Ejer Bavnehøj er målt op af geologer, som i de to sidstnævntes tilfælde har trukket højden af de to toppes gravhøje fra i regnestykket. Det er ikke sket i ret mange andre tilfælde. Tager man således Pihls ottendeplads, Ottehøje, så inkluderer denne højde en gravhøj. Fratrukket gravhøjen ryger Ottehøje nogle trin ned på stigen.

--- <cite>[Danskebjerge.dk](https://blogsbjerg.danskebjerge.dk/2013/06/16/hoje-punkter-kraever-grovsortering-143/)</cite>

## Det højeste bjerg i Danmark varierer!

[Ejer Bavnehøjs venner](http://www.ejer-bavnehoj.dk/DKs-hojeste-punkt.aspx) skriver, hvor indviklet det kan være med at bestemme det højeste bjerg.

Ejer Bavnehøj har historisk set været det højeste punkt i Danmark, men det har andre punkter også.

Ejer Bavnehøj, Yding Skovhøj og Møllehøj ligger relativt tæt på hinanden, og de er alle ret høje.

- **Den korte version**: Møllehøj 170,86 moh, Yding Skovhøj 170,77 moh og Ejer Bavnehøj 170,35 moh.
- **Den seriøse version**: Ejer Bavnehøj og Møllehøj betragtes som én og samme top 170,86 moh.
- **Den videnskabelige version**: Yding Skovhøj 172,54 moh (terrænpunkt) og Møllehøj 170,86 moh (naturlige terrænpunkt).

Faktisk har man troet, at Himmelbjerget og Yding Skovhøj begge har været de højeste punkter i Danmark.

## Konklusion

Når du skal finde Danmarks højeste bjerg, så er det altså åbenbart ikke nogen entydig størrelse.

Du skal være opmærksom på den måde, punkterne er opgjort på, så derfor skal du naturligvis også tage denne rangliste med forbehold.

Men derfor kan vi jo godt fortælle, hvad det højeste bjerg er i Danmark ud fra disse betragtninger.

Det højeste bjerg i Danmark er Møllehøj på 170,86 moh.

Men det mest imponerende udsigtspunkt i Ejer Bjerge, hvor Møllehøj ligger, er naturligvis Ejer Bavnehøj.

Du kan læse meget mere om Danmarks Bjerge i Roger Pihls meget underholdende bog om bakkerne og toppene i Danmark. Danmarks Bjerge er skrevet af en nordmand, men han elsker de danske tinder og bjergtoppe.

{% include feature_row type="left" %}
