---
title: Cykel med fly - sådan får du cyklen med flyveren til udlandet
header:
  overlay_image: te
  teaser: te
  caption: te
feature_row:
  - btn_class: btn--success
    title: Tet
    image_path: Tes
    alt: Te
    excerpt: F
    url: F
    btn_label: sfd
last_modified_at: 2022-11-08T03:30:28+01:00
---
<!--StartFragment-->

https://www.bikegeek.dk/saadan-pakker-du-cyklen-til-flyrejsen/





\*\**

##### **Skal du ud og flyve med din cykel kræver det lidt mere forberedelse og arbejde når du kommer frem til dit bestemmelsessted.**

Så er det nødvendigt at tage cyklen med som flybagage.

Flyselskaberne kræver, at din cykel pakkes i en papkasse, cykeltransporttaske eller en cykelkuffert, før den kan komme med ombord. Uanset hvilken løsning du vælger, er det bedst at beskytte cyklen ved at skille den ad og pakke den ind.







Vi anbefaler enten cykeltaske eller cykelkuffert, da de beskytter din cykel bedst mod den, til tider, hårde behandling bagagen får i lufthavnene.

Du bør fjerne pedaler, hjul, saddelpind og styr. Du skal bruge et sæt unbrakonøgler og en pedalværktøj til arbejdet (har du skivebremser skal du også have værktøj til at afmontere skiverne, så de ikke bliver bøjet under transport), og glem ikke at tage værktøjet med på rejsen, så du kan samle cyklen igen, når du er kommet frem.

Du bør også tage lidt af luften af dækkene, da forskellen i lufttryk under flyveturen i værste fald kan få slangen til at eksplodere. Nogle flyselskaber kræver, at du gør det, men selv hvis det ikke er tilfældet, er det en god idé, fordi kabinetrykket kan øge dæktrykket for meget.

Her er en huskeliste til hvad du bør gøre:

* Afmonter hjul og fjern quick release / through axel (så fylder hjulene ikke så meget i kufferten/tasken.
* Afmonter pedaler.
* Luk luft ud af dækkene.
* Afmonter eller løsn sadelpind og saddel. Noter sadelhøjden inden afmontering.
* Afmonter styr og fastgør det på stellet uden at bukke kabler formeget. 
* Afmonter bagskifter og pak den ind i bobleplast/stof
* Pak kranksæt ind i bobleplast/stof
* Pak forgaffel ind i rørskåle
* Placer cykel, hjul og løsdele i cykelkufferten. Sørg for at dele ikke rasler mod hinanden og er godt beskyttet mod stød og slag udefra når kufferten er lukket.

Har du ikke lige bobleplast eller rørskåle til rådighed kan du med fordel bruge stof. Det kan være gamle viskestykker eller lagener, som virker både beskyttende og støddæmpende. Du kan også pakke dit tøj i plastikposer og ligge det strategisk placeret rundt om cyklen og løsdele.





[](https://heino-cykler.dk/collections/cykelvaerktoj/products/pro-lockring-wrench-shimano-sram)[](https://heino-cykler.dk/products/topeak-ratchet-rocket-lite-dx-kompakt-vaerktojssaet)[](https://heino-cykler.dk/collections/cykelpumpe/products/topeak-hybrid-rocket-rx-cykelpumpe-med-co2-funktion)[](https://heino-cykler.dk/products/co2-16g-patron-med-gevind-10-stk-co2-patron-til-cykelpumpe)[](https://heino-cykler.dk/collections/cykelslanger/products/specialized-cykelslange-700x20-28c-48mm-presta-ventil)

 

En sidste ting du skal være opmærksom på, er Co2 patroner. Københavns Lufthavn siger på deres hjemmeside at op til fire er tilladt (<https://www.cph.dk/praktisk/bagage/forbudte-genstande-i-bagagen>), men det er meget forskelligt hvor mange patroner de forskellige flyselskaber tillader, så tag kontakt til dit selskabs kundeservice for at være helt sikker.



\*\**



# **Cykel med fly – sådan får du cyklen med flyveren til udlandet**

Mange cykelentusiaster vil gerne have deres vidunder med ud at rejse, så derfor synes jeg det er på tide med en ordentlig gennemgang af hvordan du får din cykel med flyveren.

Indhold

## **Det starter ved bestillingen af din rejse**

Allerede når du bestiller din rejse skal du bestille plads til din cykel. Gør du ikke det, så risikerer du at der ikke er plads til cyklen når du står ude i lufthavnen!

Fx. er der i mange af Norwegian's fly kun plads til 4 cykler - og så kan du selv tænke dig til hvor meget plads der er til din cykel hvis destinationen hedder La Santa Sport.

Samtidigt med at du bestiller plads til din cykel, så skal du undersøge om flyselskabet stiller krav om at cyklen er pakket i hård emballage (kuffert eller cykelboks) eller om det er ok at cyklen er pakket i en cykelpose.

![](https://www.cykelvalg.dk/wp-content/uploads/2014/08/Rejs-jorden-rundt-1-1024x878.jpg)

## **Cykelkuffert priser og vægt**

Hvis du er lidt øm omkring din cykel og bange for den bliver skrammet eller beskadiget, så bør du pakke den i en hård emballage. Dvs. en kuffert, cykelboks eller papkasse (papkassen vender jeg tilbage til om lidt).

Som udgangspunkt koster en cykelkuffert fra 2.000 kr og op. Har du ikke mod på at betale så meget for en kuffert, så kan du se om du kan en der er brugt eller blot leje en kuffert. Du kan også overveje en cykeltaske, der kan fåes fra ca. 1.000 kr.

I Den Blå Avis er der overraskende mange der lejer deres cykelkufferter ud til 200-300 kr/uge (bare søg efter "cykelkuffert" for at finde kufferterne der lejes ud).

Et problem med cykelkufferter er dog vægten, da en cykelkuffert rask væk kan veje 10 kg eller mere. For jo tungere kuffert, des mindre må din cykel veje for ikke at overstige flyselskabernes vægtgrænser (du kan se vægtgrænserne for en masse flyselskaber længere nede på denne side).

Beslutter du dig for at gå kuffert vejen, så har [Evans Cycles](http://www.evanscycles.com/) lavet en video om hvordan du pakker din cykel på bedste vis:



## **Scor en papkassen fra cykelhandleren**

Som alternativ til cykelkufferten, så er der mange der skaffer sig en kraftigt papkasse fra den lokale cykelhandler. Dvs. en af de store og kraftige papkasse som cykelhandleren får leveret sine cykler i.

Hvis du spørger pænt og har tålmodighed til at vente et par uger, så er det i mange tilfælde muligt at score en gratis papkasse fra den lokale cykelhandler (da han som regel er glad for selv at slippe for at skulle smide den ud).

Fordelen ved en papkasse er at den er lettere end en cykelkuffert, men tilgengæld holder den ikke til at blive hærget ligeså meget som en cykelkuffert.

Beslutter du dig for at gå papkasse vejen, så har en gut på Feltet.dk skrevet [en fornuftig trin-for-trin guide](http://www.feltet.dk/forum/read.php?4,256811,256888#msg-256888) til hvordan du pakker din cykel i en papkasse.

Alternativt er her en video hvor de pakker cyklen ned i en papkasse:



## **Et par ting du skal huske**

Uanset hvad du vælger at pakke din cykel ned i, så er det vigtigt at du husker på et par ting:

* Nogle flyselskaber er ret emsig omkring at kufferten kun må indeholde din cykel og intet andet. Der går historier om folk der har måtte tømme deres kuffert for slanger, dæk og andet grej som de havde lagt med sammen med deres cykel.
* Går det at komme lidt ekstra ned til cyklen, så kan du vælge at beskytte den med det tøj du alligevel skal have med ud at rejse. Dvs. at du simpelthen ligger dit tøj i poser rundt om cyklen, så den bliver beskyttet lidt ekstra undervejs.
* Elcykler regnes for farligt gods af flyselskaberne, så en sådan cykel kan du som udgangspunkt godt glemme alt om at få med flyveren.
* Du må aldrig, aldrig, aldrig komme CO2 patroner med ned i kufferten. Gør du det, så er der ret stor sandsynlighed for at du skaber panik i lufthavnen og får lov til at tage en alvorlig snak med security.

## **Alternativer til at tage cyklen med**

Synes du at det er et nummer for besværligt at pakke din cykel ned, så kan du selvfølgelig også se om du blot kan leje en cykel der hvor du skal hen.

Jeg ved godt det ikke er det samme at køre på en lånecykel, men alt efter hvor længe du skal afsted og hvad du skal lave, så kan det være en mulighed alligevel.

Endelig kan du selvfølgelig også overveje en foldecykel, men hvem gider helt ærligt at køre på sådan en sag når man er vant til at køre racer eller mountainbike?

## **Hvad koster det at tage cyklen med?**

Da jeg planlagde denne post ville jeg lave en liste med priserne for at tage cyklen med en masse forskellige flyselskaber. Men det viste sig hurtigt at være en dårlig ide, da priserne ændrer sig og afhænger af flere faktorer som fx. hvor du rejser fra og til.

Til min glæde fandt jeg dog ud af, at der er masser af flyselskaber der tilbyder at du kan tage din cykel med gratis hvis den indgår i den normale bagage.

Hvis du fx. flyver med SAS, så må du tage 1 x bagage (max. 23 kg) og 1 x håndbagage (max. 8 kg) med. Så hvis du kan pakke din cykel så den vejer højst 23 kg og ellers klare dig med din håndbagage, så kan du tage cyklen gratis med.

Det fandme smart - og endnu en grund til at lade være med at slæbe alt for meget gøgl med ud at rejse (som udgangspunkt prøver jeg altid på kun at have håndbagage med når jeg er ude at rejse).

<!--EndFragment-->