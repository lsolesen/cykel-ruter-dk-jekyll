---
layout: single
title: "Sådan undgår du at blive svedig når du cykler"
tags:
  - sved
last_modified_at: 2019-04-26T16:59:01Z
header:
  overlay_image: https://images.unsplash.com/photo-1466201071558-2242fb1d130d?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=1650&q=80
  teaser: https://images.unsplash.com/photo-1466201071558-2242fb1d130d?ixlib=rb-1.2.1&ixid=eyJhcHBfaWQiOjEyMDd9&auto=format&fit=crop&w=400&q=80  
caption: "Photo by Blubel on Unsplash"
  overlay_filter: 0.2
toc: true
author_profile: true
author: lsolesen
feature_row:
  - image_path: https://imgcdn.saxo.com/_9788755912908/0x500
    title: "Danske Bjerge"
    alt: "Danske Bjerge"
    excerpt: "_Danmarks bjerge. Fra det laveste til det højeste punkt_ er en utrolig flot og oplysende bog med over 500 farverige fotos. Bogen giver en indsigt i landets 117 bjerge, fra Harehøj på 3 meter til Danmarks højeste punkt, Møllehøj. Hvert bjerg er beskrevet med historiske oplysninger, fakta og lokale anekdoter, som gør bogen hyggelig, underholdende oplysende at læse i."
    url: "https://www.partner-ads.com/dk/klikbanner.php?partnerid=28187&bannerid=43262&htmlurl=https://www.saxo.com/dk/danmarks-bjerge_roger-pihl_haeftet_9788755912908"
    btn_label: "Læs mere*"
    btn_class: "btn--inverse"
---

Jeg foretrækker at cykle rundt, når jeg skal noget. Det er en god måde at komme rundt på, og jeg vil også gerne have min familie med. Min bedre halvdel bruger imidlertid meget tid på at tænke på, hvordan hun undgår at svede, når hun cykler, så jeg har undersøgt nogle forskellige strategier.

**Typisk kommer du til at svede på cyklen, når du holder stille efter at have været i gang. Det sker fordi kroppen vil køle sig selv ned til hviletemperatur igen, og at svede er en nedkølingsstrategi. Du kan undgå at svede på cyklen ved at tænke over påklædningen, placeringen af bagagen og slappe af på det sidste stykke af turen for at få nedkølet kroppen igen.**

Hvis du er ude at træne, betyder det måske ikke så meget, om du bliver svedig af at cykle. Men hvis du skal på en cykeltur eller cykler på arbejde, så er det rigtig træls at svede. 

Du kan let undgå at svede efter cykelturen, hvis du kender lidt til den menneskelige varmeregulering.

## Hvad skal jeg gøre for at undgå at svede

Først får du lige den hurtige forklaring på, hvordan du undgår at svede efter cykelturen.

- Du skal **ikke klæde dig for varmt på**. Det er naturligt at fryse lidt på cyklen den første del af turen pga. vinden. Hvis du klæder dig for varmt på, så vil kropstemperaturen stige mere end det er nødvendigt. Tøjet skal passe til hele turen - ikke bare de første fem minutter.
- Dit **tøj skal give mulighed for ventilation og luftgennemstrømning**. Det er en fordel, hvis du kan åbne din trøje under ærmerne og i halsen. Du kan fx have en let vindjakke, som du let kan tage af undervejs. Det er også en fordel, hvis der er luft omkring benene. Regntøj er et nogo.
- Få **tasken væk fra ryggen** og ned på bagagebæreren. Hvis du har en taske på kroppen, så lukker den af for luftgennemstrømningen, så du ikke får nedkølingen fra vinden, og så kan du ikke undgå at komme til at svede. Du har garanteret prøvet at cykle med en rygsæk og være gennemblødt på ryggen bagefter.
- **Sænk farten de sidste 5 minutter**, så kroppen kan begynde at nedkøle. Du skal altså bruge så få kræfter som muligt og forsøge at få så meget luftafkøling som muligt.

## Brug rigtige påklædning og undgå sved

Du skal selvfølgelig klæde dig på efter vejrforholdene, når du cykler. Det er vigtigt ikke at  klæde dig for varmt på. Det kan være koldt de første fem minutter på cykelturen, men påklædningen skal passe til resten af turen og ikke kun til de første fem minutter.

Vælg tøj i åndbart materiale. Du kan finde masser af forskellige løsninger i de forskellige cykelforretninger. Sørg for at tøjet kan åbnes op ved hænder og på benene, da den overskydende varme ellers bliver lukket inde. Det kan også være rigtig godt at have udluftning under armene.

Når du klæder dig på, så kan du også tænke på princippet **lag på lag**. Hvis du let kan fjerne noget af tøjet, hvis det var varmere end du havde forventet, så kan du undgå at din kropstemperatur kommer alt for højt op. Jeg kan personligt godt lide at cykle i en vest, hvor der er masser af udluftning. Jeg kan godt lide de sorte modeller fra Alé, som du kan se hos [cykelexperten.dk](https://www.partner-ads.com/dk/klikbanner.php?partnerid=28187&bannerid=35898&htmlurl=https://cykelexperten.dk/regntoej-vind/?pa_cx-aarstid=sommer?source=partner-ads)

Hvis det er nødvendigt med regntøj, så kan du med fordel få fat i noget åndbart cykelregntøj for at undgå, at du ikke kan udnytte nedkølingen fra vinden. Du kan tjekke [aktuelle priser og modeller på åndbart regntøj hos cykelexperten.dk](https://www.partner-ads.com/dk/klikbanner.php?partnerid=28187&bannerid=35898&htmlurl=https://cykelexperten.dk/regntoej-vind/?source=partner-ads).

I den forbindelse kan du også tænke over, hvilken cykelhjelm du bruger. Der findes mange smarte cykelhjelme, hvor der er meget lidt ventilation og luftgennemstrømning i. Vælg en cykelhjelm med masser af ventilationshuller. Cykelhjelme fås i et utal af modeller, priser og farver. Du kan tjekke det [aktuelle udvalg af hjelme hos cykel-partner.dk](https://www.partner-ads.com/dk/klikbanner.php?partnerid=28187&bannerid=16446&htmlurl=https://www.cykelpartner.dk/cykelhjelme)

## Hold ryggen fri for bagage og sved

Hvis du har brug for at medbringe en taske, så placer den på bagagebæreret eller i cykelkurven. Du kan også købe særlige cykelrygsække, men jeg har prøvet en del forskellige af dem og uanset hvor mange foranstaltninger, der er lavet for at sikre luftgennemstrømning på ryggen, så ender jeg altid med at være plaskvåd på ryggen.

Hvis du cykler meget, så kan det formentlig betale sig med nogle gode cykeltasker, som du kan sætte på cyklen. Jeg synes godt det kan være lidt vanskeligt at få sat rygsækken ordentligt på bagagebæreren med alle de forskellige remme, og så kan en dedikeret cykeltaske være lidt smartere.

## Sænk farten på den sidste del af cykelturen

Det er en rigtig god ide at **sænke farten de sidste fem til ti minutter** af turen og begynd at lufte ud, så du på den måde har vinden til at hjælpe med at køle ned.

Her kommer den overraskende fysiologiske forklaring på, hvorfor det virker:

I hvile er vores kropstemperatur cirka 37 grader. Når vi begynder at bevæge os stiger vores kropstemperatur op mod 38 grader alt efter hvor hårdt vi arbejder. Det sker fordi mange fysiologiske processer i kroppen fungerer bedre ved højere temperaturer. Kropstemperaturen stiger altså, fordi det er godt og nødvendigt for kroppen - ikke fordi du ikke kan komme af med varmen.

Når man cykler får man en masse vind ind på kroppen, som har den bivirkning at kroppen nedkøles, samtidig med at kroppen prøver at holde på varmen for at få hævet kropstemperaturen. Derfor kan det føles som om, du fryser på den første del af turen, hvor kroppen opfører sig som om den mangler varme.

Når kropstemperaturen er blevet hævet til det nødvendige niveau forsøger kroppen at vedligeholde varmeregnskabet. Kroppen afgiver kun den overskydende varme, hvilket typisk ikke er det store problem, fordi vinden køler dig af.

Når du er ankommet til din destination, så sker det modsatte imidlertid. Kroppen vil have kropstemperaturen ned på 37 grader igen. Hvis du allerede er stået af cyklen, så vil vinden ikke hjælpe dig med at nedkøle kroppen. Derfor er det ikke engang nok at tage overtøjet af. Du vil begynde at svede, fordi kroppen uden vind ikke har så mange andre muligheder for at køle af.

Derfor kan du bruge de sidste fem minutter af din cykeltur på at forberede dig på at få kroppen til at sænke kropstemperaturen allerede inden du ankommer. Fordelen er at du stadig har vinden som hjælper til at få sænket kropstemperaturen, men så undgår du at svede særlig meget, når du står af cyklen. Der vil sikkert stadig være en lille smule overskudsvarme, men det er ofte ikke noget problem. 

Det kræver naturligvis lidt eksperimenter med hvor hurtigt, du kan køre, og hvor tidligt du skal begynde at tænke på nedkølingen, inden du kommer frem.

## Undgå at svede på cyklen

De fleste undgår ikke at svede en lille smule efter en cykeltur. Derfor er det en god ide at tage noget skiftetøj med i tasken, så du kan skifte, når du kommer frem. 
 
Du undgår at svede efter cykelturen ved at tænke på følgende:

- Tag tøj på der passer til hele turen. Brug _lag på lag_-princippet og vælg åndbart tøj
- Sørg for at lufte ud undervejs
- Undgå rygsæk
- Sæt farten ned 5 minutter før du er fremme
- (Hav skiftetøj med)

De fleste vil ikke kunne undgå at svede blot en lille smule efter en cykeltur, så derfor er et sidste råd at tage en ekstra trøje, t-shirt eller skjorte med i tasken, så du kan skifte, når du kommer på arbejde, og eventuelt også en parfume eller deodorant, der kan tage det værste.
