---
last_modified_at: 2022-06-26T12:01:50+02:00
bkool:
  - image_path: /assets/images/apps/bkool-1.jpg
    url: /assets/images/apps/bkool-1.jpg
  - image_path: /assets/images/apps/bkool-2.jpg
    url: /assets/images/apps/bkool-2.jpg
  - image_path: /assets/images/apps/bkool-3.jpg
    url: /assets/images/apps/bkool-3.jpg
permalink: /cykling-apps/
title: "Cykling apps: De bedste cykelapps i 2022"
seo_title: "Cykling apps: De bedste cykelapps i 2022"
header:
  overlay_image: https://images.unsplash.com/photo-1625027589035-0844e7f91b1b?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=600&w=1200&q=10
  teaser: https://images.unsplash.com/photo-1625027589035-0844e7f91b1b?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: "Cykling apps: De bedste cykelapps i 2022"
language: da
tags:
  - apps
garmin:
  - image_path: /assets/images/apps/garmin-1.jpg
    url: /assets/images/apps/garmin-1.jpg
  - image_path: /assets/images/apps/garmin-2.jpg
    url: /assets/images/apps/garmin-2.jpg
  - image_path: /assets/images/apps/garmin-3.jpg
    url: /assets/images/apps/garmin-3.jpg
zwift:
  - image_path: /assets/images/apps/zwift-1.jpg
    url: /assets/images/apps/zwift-1.jpg
  - image_path: /assets/images/apps/zwift-2.jpg
    url: /assets/images/apps/zwift-2.jpg
  - image_path: /assets/images/apps/zwift-3.jpg
    url: /assets/images/apps/zwift-3.jpg
strava:
  - image_path: /assets/images/apps/strava-1.jpg
    url: /assets/images/apps/strava-1.jpg
  - image_path: /assets/images/apps/strava-2.jpg
    url: /assets/images/apps/strava-2.jpg
  - image_path: /assets/images/apps/strava-3.jpg
    url: /assets/images/apps/strava-3.jpg
category:
  - Udstyr
---
Der findes en række forskellige apps til cykling på markedet, som hver især har deres egne unikke funktioner.

Der findes mange rigtig gode cykel apps. Jeg har samlet en rigtig god liste her med de apps, jeg bruger mest i forbindelse med cykling og har størst fornøjelse af.

På listen har jeg inkluderet apps, der kan:

* holde styr på dine cykelpræstationer og fremskridt
* optage dine cykelture og give dem liv bagefter
* virtuelle træningsplatforme, hvor du kan holde formen i løbet af vinteren.

Lad os dykke ned i de bedste cykel apps i øjeblikket.

## 1. Relive.cc

{% include figure image_path="/assets/images/apps/relive-cykling-app.jpg" %}

Relive er en af de bedste apps til cyklister, der ønsker at spore deres ture og genopleve dem senere. Hvis du bruger appen på telefonen til at optage din tur og tage billeder undervejs, så kan du få en ret unik video bagefter af turen.

Relive.cc er virkelig nem at bruge. Hvis ikke du vil have din telefon med på turen, så kan du også importere dine ture efterfølgende og lægge billeder op sammen med GPS-tracket.

Når din tur er importeret, vil Relive analyserer den automatisk og skaber en interaktiv video. Du kan se videoen med billeder på enhver enhed.

Relive findes både i en gratis udgave og en premium-udgave. Tidligere har man kunnet forbinde den meget brugte cykel app, Strava, direkte til Relive, men det samarbejde lukkede ned i [maj 2022](https://support.strava.com/hc/en-us/articles/360030429332-An-update-on-our-integration-with-Relive). Strava vurderer, at Relive ikke overholder deres retningslinjer for at beskytte brugernes privatliv.

## 2. Ayvri

Ayvri er en 3D virtual reality-app, som giver dig mulighed for at cykle på alle veje i verden fra dit eget hjem. Appen indeholder et bibliotek med over 1000 ruter fra hele verden, som brugerne har lagt op.

{% include figure image_path="/assets/images/apps/ayvri-cycling-app.jpg" %}

Hvis du selv har cyklet en rute eller bare tegnet den på forhånd, så kan du importere den ind i Ayvri. Derefter lægger Ayvri den ind på et 3D-kort, så du kan se, hvordan din cykeltur forløber gennem landskabet.

Det er virkelig genialt, fordi du let kan se, hvilke landskaber du kan forvente at skulle køre igennem. Jeg har selv brugt denne app til cykling på dette site til at illustrere nogle af ruterne.

{% include video provider="youtube" id="060ECU0A_0g" ezoic="ezoic-pub-video-placeholder-8" %}

Når man genspiller i Ayvri, så havde jeg lidt udfordringer med, at kortet ikke helt gentegende sig hurtigt nok. Det kan man se lidt i videoen, men resultatet er stadig meget fedt.

Ayvri kan du connecte direkt med Strava, men der er ikke nogen app, hvor du kan optage dit trail. Ayvri er stadig ret nye, men mon ikke de går efter at være en seriøs konkurrent til Relive.

## 3. Garmin Connect

I Garmin Connect kan du både [planlægge dine cykelruter](/garmin-connect-ruteplanlaegning-alltrails/) og din træning. Du kan også tracke, hvilken rute og hvor langt du har kørt.

{% include gallery id="garmin" caption="Screenshots fra Garmin Connect" %}

Garmin Connect er allerbedst, hvis du bruger det sammen med devices fra Garmin, fx et ur eller en cykelcomputer, og hvis du skal optage dine egne cykelture, så er det nødvendigt med et Garmin device.

Jeg bruger selv Garmin Connect til alt. Jeg har nemlig et Garmin Fenix 6 ur, som jeg bruger til at optage mine cykelture, så jeg kan se, hvor lange de er, og hvilken rute jeg har taget.

Jeg laver rigtig ofte ruten på forhånd, og så bruger jeg uret til at finde vej undervejs. Det er ret genialt.

## 4. Strava

Strava er en populær platform for cyklister til at dele deres cykelture. Appen bruges mest til cykling og træning, men nogle bruger den også bare til at tracke deres daglige motion.

Jeg bruger ofte Strava til at følge mine ture og også til at finde nye ruter. Appen har en enorm database af ruter, og du kan også følge andre folks ture.

Strava bruges bedst med en telefon, men du kan også tilslutte den til de fleste cykelcomputere og ure.

Strava har en lidt sjov funktion, der hedder "segmenter". Segmenter er en del af en længere tur. Når du kommer hjem og kigger på din cykeltur i Strava, så kan du sammenligne dine tider op ad bakkerne med andre.

{% include gallery id="strava" %}

Appen har både en gratis og en premium-version. Jeg bruger selv gratis-versionen, som har rigeligt features til det jeg har brug for.

I premium-versionen får adgang til flere analyser af dine ture, fx puls- og effektdata. Du får også flere filtreringsmuligheder, når du ser på andres ture, og du kan også få "live-segmenter". Med dette kan du i realtid se, hvordan du klarer dig i forhold til din tidligere bedste tid eller den aktuelle rangliste direkte på din cykelcomputer.

## 5. BKOOL - virtuel træning

BKOOL er et spil du kan bruge sammen med din *hometrainer* til cykling. BKOOL er en platform for cykelryttere. BKOOL giver dig mulighed for at linke din *hometrainer* op til din computer, iPad, iPhone, Apple TV, Android device, så du kan køre med andre cykelryttere i et virtuelt miljø. Du kan både træne i BKOOL og køre løb mod andre i den virtuelle BKOOL-verden.

Ud over at konkurrere mod andre cykelryttere i BKOOL-cykelløb kan du også lægge hele din træning ind i BKOOL. Selvom træningsplanlægning altid bør være individuel, er det nu meget motiverende at vide at træningsprogrammerne i BKOOL er designet af professionelle trænere, men du kan også sagtens lægge din egen træning ind i programmet.

{% include gallery id="bkool" caption="Screenshots fra BKOOL" %}

Jeg har skrevet en [begynderguide til BKOOL på motionsplan.dk](https://www.motionsplan.dk/bkool-begynderguide/). BKOOL står lidt i skyggen af det meget populære Zwift.

## 6. Zwift - virtuel cykeltræning

Zwift er en meget populær app, når du flytter cykeltræningen indendørs. Det er en inspirerende måde at træne på afstand sammen med andre, når vejret og pandemier ikke tillader træning og cykelløb udenfor.

Min motivation for træning på min indendørs cykel har i hvert fald været noget højere de seneste uger efter jeg fik øjnene op for Zwift. Men der er lige nogle ting, du skal vide inden du kan komme i gang med at køre på din hometrainer, mens du følger dig selv og din avatar på skærmen.

{% include gallery id="zwift" caption="Screenshots fra Zwift" %}

Jeg har skrevet en [begynderguide til Zwift på motionsplan.dk](https://www.motionsplan.dk/komplet-begynderguide-zwift/).

## Konklusion

Der findes et hav af forskellige apps, som du kan bruge til cykling. Hvis du har flere forslag, der kan gøre listen endnu mere komplet, så skriv endelig til mig.

Hvis du er på udkig efter mere inspiration til apps, så kunne du måske også være interesseret i [træning og fitness apps](https://www.motionsplan.dk/fitness-apps/).