---
title: &title "Højskoleruten: Alt du skal vide"
seo_title: "Højskoleruten: Alt du skal vide (opdateret 2022)"
description: "Højskoleruten forbinder flere danske folkehøjskoler. Ruten er en vandre- og cykelrute, som skal inspirere til at komme ud og bevæge sig, og hvor man samtidig får lidt åndelig føde."
excerpt: Højskoleruten forbinder flere danske folkehøjskoler. Ruten er en vandre- og cykelrute, som skal inspirere til at komme ud og bevæge sig, og hvor man samtidig får lidt åndelig føde.
permalink: /hoejskoleruten/
language: da
header:
  teaser: https://images.unsplash.com/photo-1613931372190-b067a12f73b6?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&h=300&w=400&q=10
  caption: *title
tags:
  - cykelruter
category:
  - Cykelruter
last_modified_at: 2022-06-27T12:21:26Z
author: lsolesen
---

Højskoleruten forbinder flere danske folkehøjskoler. Ruten er en vandre- og cykelrute, som skal inspirere til at komme ud og bevæge sig, og hvor man samtidig får lidt åndelig føde.

Ideen til Højskoleruterne opstod under Corona-pandemien, som oplevelsesruter der både skulle byde på fortællinger om de steder, man passerer undervejs, men man bliver også inviteret til refleksion og inspireret af en højskolesang.

Desværre er det ikke så let at finde et samlet overblik over Højskoleruten nogen steder. Det prøver jeg at give her.

## Hvad er Højskoleruten?

Højskoleruten er en oplevelsesrute, som du kan gennemføre gående, løbende eller på cykel. Ruterne forbinder flere danske højskoler. Undervejs på ruterne er der flere interaktive poster. I praksis skal du scanne en QR-kode for at få mere information om de enkelte stder på ruten. Typisk er posterne fordelt med maksimalt 10.000 skridt mellem de enkelte poster.

> Udover at nyde den skønne rute mellem højskolerne, byder vores poster blandt andet på skæve videofortællinger om stederne, små refleksionsopgaver, som man kan diskutere med dem, man går med, og musik fra Højskolesangbogen

--- <cite>[Søren Sinnbeck](https://www.hojskolerne.dk/nyheder/2021/feb/hoejskoler-skaber-ny-naturskoen-vandrerute), lærer på Idrætshøjskolen Aarhus</cite>

## Odder Højskole til Idrætshøjskolen i Århus

Den første Højskolerute var mellem [Odder Højskole](https://www.odderhojskole.dk/), Rude Strand Højskole og [Idrætshøjskolen i Århus](https://www.ihaarhus.dk/).

Idrætshøjskolen i Århus har også lavet et lokalt loop, der starter og sluter på højskolen.

Du kan læse mere om denne etape [her](https://www.ihaarhus.dk/om-ihaa/hoejskoleruten/). Du kan downloade information om hele etapen og det lokale loop herunder.

[Hele etapen](https://www.ihaarhus.dk/wp-content/uploads/2021/09/Hoejskoleruten-til-hjemmeside.pdf){: .btn .btn--large .btn--info } [Loop i Århus](https://www.ihaarhus.dk/wp-content/uploads/2021/09/Hoejskoleloopet-til-hjemmeside.pdf){: .btn .btn--large .btn--info }

## Struer Højskole til Livsstilshøjskolen i Gudum

Ruten er 20 km mellem [Livsstilshøjskolen i Gudum](https://livsstilshojskolen.dk/article/hoejskoleruten/) og [Struer Højskole](https://struerhojskole.dk/) er den første højskolerute i Vestjylland.

På ruten er der seks interaktive stop inklusiv de to startsteder på højskolerne.

Undervejs på ruten møder du standere med Højskolerutens logo og en QR-kode. Scanner du denne, vil du få oplæst små historier fra lokalegnen, høre mere om den unikke, vestjyske istidsnatur og få mere viden om de to højskoler.

Ret unikt har højskolerne lavet et samarbejde med den lokale nationalpark, og du kan finde det digitale kort og flere informationer om ruten i [Geoparkens app](https://play.google.com/store/apps/details?id=dk.combine.culturerunGeoparkVestjylland&hl=da&gl=US).

## Jaruplund Højskole til Rønshoved Højskole

Den etape på den nationale højskolerute går fra Jaruplund Højskole til Rønshoved Højskole. Undervejs fortæller de ansatte historier fra stederne, der passeres, og der  synges fra højskolesangbogen.

Ruten er en grænseoverskridende rute, som går forbi Jaruplunds danske institutioner, videre igennem Flensborgs charmerende gader, over grænsens mindste grænseovergang ved Skomagerhus og via gendarmstien til Rønshoved Højskole.

> Ved at indbyde lokale fra Sønderjylland og Sydslesvig ønskede vi at skabe åbenhed mellem det arbejde, vi udfører på højskolerne, og i lokalsamfundet omkring os. Vi ønsker ikke at være øer, og med vores nye rute håber vi, at mange flere kan få gavn af vores fortællerglæde og fællesskab.

--- <cite>højskolelærer [Drude Terkildsen Bill](https://www.hojskolerne.dk/nyheder/2021/aug/en-graenseoverskridende-hoejskolerute-fra-jaruplund-hoejskole-til-roenshoved-hoejskole)</cite>

Her kan du se et eksempel på en af de korte videoer, man kan opleve undervejs på Højskoleruten fra Jaruplund Højskole.

{% include video provider="youtube" id="v0IKnz5u758" %}

Du kan finde mere information om denne del af ruten i denne [folder](https://issuu.com/jaruplundhojskole/docs/h_jskoleruten).

## Konklusion

Højskoleruten er en fantastisk måde at se landet på og opleve forskellige typer af højskoler undervejs. Ruten omfatter stop på flere forskellige typer højskole.

Hvis du ved mere om de enkelte etaper af ruten og ved hvor man kan finde GPS-track til ruterne, så skriv endelig.
