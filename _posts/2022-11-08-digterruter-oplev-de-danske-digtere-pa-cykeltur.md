---
title: "# Digterruter: Oplev de danske digtere på cykeltur"
header:
  overlay_image: x
  teaser: x
  caption: x
feature_row:
  - btn_class: btn--success
    title: x
    image_path: x
    alt: x
    excerpt: x
    url: x
    btn_label: x
last_modified_at: 2022-11-08T04:09:59+01:00
---
<!--StartFragment-->

# Digterruter: Oplev de danske digtere på cykeltur

Hvis du vil lære Danmark, dets kultur og historie at kende, er der ingen bedre måde end ved at udforske landet på to hjul. Nu kan du følge i fodsporene på nogle af Danmarks mest berømte digtere på de danske digterruter?



Danmarks digterruter er oprindeligt udformet som vandreruter. Derfor er det ikke sikkert, at du kan følge hele ruten på cykel. Fx starter Inger Christensens digterrute i Vejle på Himmelpinden, hvor du skal have en mountainbike for at komme op og ned.



## \## Hvad er de danske digterruter?

De danske digterruter er et netværk af stier, der forbinder de steder, hvor nogle af Danmarks mest berømte digtere har boet og arbejdet.



Det særlige ved digterruterne er, at der er lavet små fortællinger, musik og skuespil, som du kan lytte til undervejs på ruterne.



Du kan læse meget mere om de danske digterruter på \[danskedigterruter.dk](https://danskedigterruter.dk/). Det er også her på sitet, du finder de små lydfortællinger, som gør dig klogere på digterens tilknytning til egnen - og hvordan området har inspireret digtene og litteraturen.



## \## Hvor ligger de danske digterruter?

På \[historiskatlas.dk](https://historiskatlas.dk/@55.7130100,9.5219707,6z?t!-A9-A9-AI+th!digterruter) kan du finde et kort over alle digterruterne.



BILLEDE AF KORTUDSNIT



Fra \[historiskatlas.dk](https://historiskatlas.dk/@55.7130100,9.5219707,6z?t!-A9-A9-AI+th!digterruter) kan du også downloade de enkelte filer som KML-filer.



Jeg vil gerne have ruterne på mit GPS-ur. Jeg importerede KML-filen ind i Alltrails, hvor jeg så eksporterede den som GPX-fil, som jeg kunne importere i Garmin Connect.







## Kort over Danske Digterruter

Klik rundt på Danmarkskortet, og læs mere om de forskellige digterruter. 





## \## Oversigt over ruterne



### \### 1. Johannes V. Jensen - Louns Halvøen, Vesthimmerland - 8,3 km

På Louns Halvøen i Vesthimmerland kan du vandre og skue ud over de høje skrænter og samtidig lytte til uddrag af digteren Johannes V. Jensens dramatiske fortællinger. Digterruten begynder ved Louns Kirke og udfolder sig langs limfjordskysten på halvøen. Her vil du vandre gennem et kuperet terræn med strandeng, klint og skovlandskab. Det er i dette område, at romanen *Kongens Fald* udspiller sig, hvor lejesoldaten Mikkel Thøgersen trækker sit sværd og hugger sin egen søn ihjel. Værket er for nylig udnævnt til det 20. århundredes bedste danske roman.



## \### 2. Steen Steensen Blicher - Thorning, Midtjylland - 4,2 km

Blicherland er et landskab opkaldt efter en af Danmarks helt store digtere. Det var her, Steen Steensen Blicher vandrede, boede og fandt inspiration til sit forfatterskab. Digterruten starter ved Blicheregnens Museum i byen Thorning syd for Viborg, hvor du kan se udstillinger og blive klogere på digteren. Herefter ledes du videre til fødestedet i Vium, forbi verdens mindste frilandsmuseum E Bindstouw og til Grathe-stenen ved Grathe hede. Stenen er et minde om et afgørende slag om magten i Danmark udkæmpet mellem Svend Grathe og Valdemar den Store. Ruten slutter med en vandring på den åbne hede ved Kompedal Plantage.

![](https://samvirke.dk/sites/default/files/styles/image_component_large/public/2022-03/Digter-SS_Blicher.jpg.jpeg?itok=u-FKRYhv)



### \### 3. Karen Blixen - Rungstedlund, nord for København – 1,2 km



På digterruten i Rungsted og på museet Rungstedlund kan du træde ind i Karen Blixens verdenskendte forfatterskab. Stedet, der var Karen Blixens hjem i størstedelen af hendes liv, er i dag åbent for offentligheden. Følg digterruten og hør blandt andet om Blixens særlige forhold til fugle, mens du står i fuglereservatet tilknyttet grunden, hvor mange forskellige arter yngler i løbet af året. Mens Karen Blixen boede på Rungstedlund, skrev hun blandt andet erindringsromanen *Den afrikanske farm,* som handler om de 17 år, hun boede i Kenya og bestyrede en kaffefarm.

![](https://samvirke.dk/sites/default/files/styles/image_component_large/public/2022-03/Digter-Karen_Blixen2.jpg.jpeg?itok=fJDZYDKb)



### \### 4. Martin Andersen Nexø - Nexø, Bornholm - 6,6 km

Gå på opdagelse i Martin Andersen Nexøs barndomsland på Bornholm. Ruten starter ved hans hjem i Nexø, som du kan besøge, og hvor du kan se håndskrevne breve og noveller. Herfra går ruten ud i den bornholmske natur. Undervejs vil du støde på lyng, fladland og klipper, og mens du vandrer, kan du lytte til uddrag af Andersen Nexøs litteratur. Uddragene er meget passende oplæst af Pelle Hvenegaard, der spiller hovedrollen i filmatiseringen af Martin Andersen Nexøs roman *Pelle Erobreren*.

![](https://samvirke.dk/sites/default/files/styles/image_component_large/public/2022-03/Digter-Martin_Andersen_Nexoe.jpg.jpeg?itok=I9I1SUxd)

Foto: Nikolaj Beyer/Destination Bornholm



## \### 5. Kaj Munk - Vedersø, Vestjylland - 0,5 km

Digteren Kaj Munk er nok bedst kendt for sin modstand mod besættelsesmagten under Anden Verdenskrig, der endte med at koste ham livet en mørk januaraften i 1944. Men på digterruten i den enorme have omkring Munks præstegård i Vedersø får vi også en anden side af digteren. Nemlig en naturglad mand. Allerede som otteårig skrev Munk sit første digt, *Foraaret saa sagte kommer,* hvor han giver en forsmag på sit stærke naturforhold og sproglige formåen. Hvis du besøger haven i foråret, kan du være heldig at se blå anemoner titte frem, som Kaj Munk selv plantede ud – og digtede om.

![](https://samvirke.dk/sites/default/files/styles/image_component_large/public/2022-03/Digter-Kaj_Munk.jpg.jpeg?itok=Cg-P4aSw)



## \### 6. B.S. Ingemann - Sorø, Midtsjælland - 3,5 km

På vandreturen rundt om akademiet i Sorø bliver du taget med tilbage til et af guldalderens kulturelle centre. Ruten starter ved akademiet og går videre forbi B.S. Ingemanns gule hus, hvor digteren levede 40 år af sit liv, og hvor han fra tid til anden havde besøg af kendte digtere fra hele Danmark, herunder H.C. Andersen og N.S.F. Grundtvig. Mens du går på digterruten, kan du blandt andet lytte til samtaler mellem B.S. Ingemann og Grundtvig oplæst af stemmeskuespillere. Du bliver også introduceret for det vigtigste menneske i hans liv: hustruen Lucie Ingemann. I løbet af vandreturen på Sorø får du hele digterens livshistorie, samtidig med at du går i den samme have, som Ingemann selv har bevæget sig rundt i. Det hele slutter ved hans grav, der ligger tæt på hjemmet.

![](https://samvirke.dk/sites/default/files/styles/image_component_large/public/2022-03/Digter-BS_Ingemann.jpg.jpeg?itok=c2EHrqly)

Foto: Olav Nygaard, Anders Sune Berg 



## \### 7. Johannes Jørgensen - Svendborg, Sydfyn - 4,8 km

Oplev fremragende lyrik, når du drager til Johannes Jørgensens hjemby i Svendborg. Du vandrer fra hans hjem i Svendborg, forbi Skt. Knuds kirke, ned til havnen og ender ved en udsigtsbænk. Og her ved udsigtsbænken skal du forestille dig, at Johannes Jørgensen har siddet og digtet, mens han kiggede ud på Svendborg Sund, som han opfattede som et billede på paradiset. Her kan du med fordel sætte dig og lytte til en musikalsk nyfortolkning af digtene, som findes på Danske digterruters site.

![](https://samvirke.dk/sites/default/files/styles/image_component_large/public/2022-03/Digter-Johannes_Joergensen.jpg.jpeg?itok=vFS0W1gM)



## \### 8. Emil Aarestrup - Nysted, Lolland - 5,1 km

I den sydlollandske by Nysted kommer du til at vandre rundt i en næsten tro kopi af en købstad, som den har set ud på digteren Emil Aarestrups tid. Mens du går rundt, kan du passende leve dig ind i hans erotiske univers. Aarestrup har for sin tid været en kontroversiel figur. Han er nemlig kendt for at være blandt de første erotiske digtere i Danmark, hvilket ikke blev særligt godt modtaget. Hans digtsamling blev i tiden efter udgivelsen kun solgt i 40 eksemplarer, angiveligt fordi hans erotiske tanker blev anset som alt for vovede for sin tid. Aarestrup var i øvrigt uddannet læge, og det skinner igennem i et digt, hvor han beskriver kvindekroppens dele, ned til mindste detalje.



\## Konklusion

\
<!--EndFragment-->